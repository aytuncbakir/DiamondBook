<?xml version="1.0" encoding="utf-8"?>
<dualar>
  
     <dua id="1">
         <baslik>b</baslik>
         <arapca>a</arapca>
         <turkce>t</turkce>
         <anlam>--- ELMALILI TEFSİR - 344 ---

             49- "Ki biz (o su ile) ölü toprağa can verelim"

             İşte bütün bunlar, Allah'ın varlığını ve birliğini ve kudretinin büyüklüğünü gösteren fiil ve yaratması ve ölümden sonra dirilmenin misal ve delilleridir



             50- Andolsun, biz bunu insanların arasında öğüt almaları için evirip çevirmekteyiz, çeşit çeşit anlatmaktayız

             TASRİF: Bir şeyi değiştirerek türlü şekillere koymaktır ki, evirip çevirmek de odur

             Bu daki zamirin neye işaret ve tasrif olunanın ne olduğu konusunda birkaç değişik şey söylenmiştir

             Bazısı, yağmur, rüzgar, bulut ve diğer adı geçen şeylerdir demişler; bazıları da bu söze, yani rüzgar gönderip yağmur indirmek sözüne Kur'ân'da tekrar tekrar andık, mânâsını vermiş ise de, açık mânâsı, tefsircilerin çoğunun söylediği gibi "su" ile ilgili olmasıdır

             Suyun insanlar arasında evrilip çevrilmesi ise üzerinde uygulanan fiilde ve sözdeki kullanımlardır

             Değişik mevsimlerde, değişik yerlerde, değişik şekillerde yağar, çeşitli yerlere dağılır, değişik şekillere girer, donar buz olur, kurur buhar olur, bulut olur, tekrar yağmur veya kar veya dolu şeklinde yağdırılır, acılanır, tatlılanır; bütün bunlar fiilen ilâhî değişiklikler olduğu gibi, bu şekilde Kur'ân'ın birçok yerinde bunun hatırlatılması ve Kur'ân'ın o suya benzetilmesi de söz olarak Allah'ın değişik şekillerde açıklamasıdır

             Bir su maddesi, su konusu üzerindeki söz ve fiil olarak bütün değişmeler o insanlar öğüt alsınlar, düşünüp ibret alsınlar, başlangıcı ve sonucu anlasınlar, Rablerine şükretsinler, diyedir

             Böyle iken o insanların çoğu ille nankörlük edip dayatmaktadırlar

             Bunca kâfirlere karşı

             51- Eğer dileseydik elbette her köye bir uyarıcı, o kâfirlere azabı haber verecek bir peygamber gönderirdik

             Bu şart cümleciği şart mânâsı ile, şöyle istisnaî bir kıyas teşkil ediyor: Fakat göndermedik, demek ki öyle dilemedik, yalnız seni gönderdik

             Sûrenin baş kısmında açıkça ilan edildiği üzere bütün âlemlere korkutucu kıldık



             52- O halde kâfirlere itaat etme de bu Furkan ile onlara karşı olanca gücünle büyük bir cihad yap

             Her köyde bir peygamber gönderildiği takdirde, o peygamberlerin hepsinin yapacağı cihada denk bir cihad, elbette büyük bir cihaddır

             Bu sûre Mekkî olduğu için, daha öldürme emri verilmeden önce olan bu büyük cihad emri, her cihadın başı olan bir cihaddır

             Düşünmeli ki, bu ne büyük bir emirdir

             Bununla emrolunan Peygamberin elinde Kur'ân'dan başka bir silah yok iken, o Allah kelâmı (Kur'ân) mucizesi, o büyük cihadı yapmaya yeterli geliyor ve Mekke'den başlayan bu cihad, bütün cihana yayılıyor

             Bu emri takîben şu âyet ne büyük bir güvencedir:

             53- O ki, iki denizi birbirine salıvermiştir, şu tatlıdır, hararet söndürür

             Nil ve Fırat gibi ki iman sahibi olanlar da böyledir

             Şu tuzludur, acıdır

             Şab ve Umân gibi, kâfirler de böyledir

             Aralarına da bir berzah koymuştur

             Berzah, iki şey arasındaki bir engel, iki deniz arasındaki dildir

             Ve bir hıcr-i mehcur, aşılmaz bir serhat, yani bir nefret ve zıddiyet, bir sınırlı hat çizmiştir ki, birbirlerine karışmaları mümkün değildir

             Böyle tatlı ve tuzlunun birbirine karışmaları mümkün değildir

             Böyle tatlı ve tuzlunun birbirine karışmayarak evrende yer almış olmaları yalnız ve yalnız yüce Allah'ın koyduğu himayenin eseridir



             54- Buradan, Allah'ın özellikle insanın yaratılışı üzerinde ortaya çıkan kudret delillerine geçilerek buyuruluyor ki, O ki, sudan bir insan yarattı -yalnız mâ-i dâfik (fırlayan su) mâi mehin (hakîr su) denilen insan nutfesinden değil, hiç insan tohumu yok iken genel olarak hayatın kaynağı olan ve gökten indirildiği bildirilen "Biz, her canlıyı sudan yarattık" (Enbiya, 21/30) buyurulan sudan da onu neseb ve sıhriyyet bağı yaptı

             Yani soy sop olmak üzere iki cinse ayırdı: Erkek ve dişi

             Bu suretle insanlara bir özellik verdi

             Burada gelişme kanununun değişik safhaları fevkalâde güzel bir şekilde konularak arz ettiği ilâhî deliller ne güzel gösterilmiştir:  BİRİNCİSİ: Bütün cisimler âlemini temsil eden bir gölge

             İKİNCİSİ: Buna verilen hareket ve durgunluktan meydana getirilen manzaralar ve değişiklikler

             ÜÇÜNCÜSÜ: Bu esnada bir su indirilmesinden meydana getirilen hayat

             DÖRDÜNCÜSÜ: Aynı yer üzerinde o hayatın değişik şekilleri

             BEŞİNCİSİ: Ondan özellikle bir çeşidinin (insanın) yaratılışı

             ALTINCISI: İnsanların cinslere ayrılması ki, bütün bunlar evrenin yaratıldığı altı gün gibi gelişme derecelerinin en büyük sınırlarıdır

             Ve her birinden yüce yaratıcının kudreti daha fazla bir yücelik ile ortaya çıkmıştır

             Rabbinin her şeye gücü yeter



             55-Ne gariptir ki, zamanımızda birçok kimseler gelişmenin bu basamaklarını görüyorlar da, bundan yaratıcının kudret ve yüceliğini anlayacak yerde inkâr etmeye bir sebep olarak görmek istiyorlar, bir kurbağanın maymun olduğunu ve maymundan bir insan doğduğunu sanmakla, yaratan Allah'a gerek kalmazmış gibi ilim namına hakikati yalanlıyorlar

             Şu âyet onlar hakkında tamamen okunur: Böyle iken (o inkârcılar) Allah'ı bırakıyorlar da kendilerine ne fayda, ne de zarar veremeyecek şeylere tapıyorlar

             İnkârcı kimse Rabbine karşı uğraşıp durmaktadır

             Gönderdiği peygambere, boyun eğmediği gibi düşmanlık için çalışıyor

             Bu âyet Ebu Cehil hakkında indirilmiştir

             Ve onun gibilerin durumlarını ifade etmektedir



             56- Halbuki biz seni ancak müjdeci ve uyarıcı olarak gönderdik

             Yalnız uyarmak için değil, ondan önce müjdelemek için, kulluk edenlere yüce Allah'ın rahmetini müjdelemek, Rahmân ve Rahim olduğunu anlatmak için gönderdik

             Burdan anlaşılıyor ki, sûrenin başından beri yalnız sakındırmadan bahsedilmesi, müjdeyi dinlemedikleri içindir

             Ne büyük cehalet! Ne korkunç âkibet!

             57- De ki: Ben buna karşı yani peygamberliğin ilanı işinden dolayı sizden başka bir karşılık istemiyorum

             Ancak Rabbına bir yol tutmayı dileyen kimseler (olmayı) istiyorum

             Yani davet ettiğim iman ve kullukla Allah'a yakınlık ve erginliği dilek edinmiş kimseler, böyle ashab ve ümmet istiyorum



             58- Ve (sen) o ölümsüz ve daima diri olan Allah'a güvenip dayan; onların kötülüklerinden kurtulmak, verecekleri karşılıklardan gönlü tok olmak için, yalnız o ölmez diriye dayan, ölümden kurtulamayacak olan fâniler yıkılır, dayananları kaybolur gider

             Ve O'nu hamdiyle tesbih et

             Nimetlerine şükür için her türlü yüce sıfatlarıyla saygı göstererek, noksan sıfatlardan uzak olduğunu kabul et

             Kullarının günahlarından haberdar olarak O yeter! Hiç kimse bilmese de, onun bilmesi yeterlidir

             Hiç bir haberciye ihtiyaç duymaksızın açığı ve gizliyi bilen, O herşeyden haberdar olan Allah cezalarını verir

             Başka hiçbir ceza vermeyecek olsa bile, yalnız bilmesi bir ceza olarak yeterlidir

             Başlangıcı olmamak ve ilim gibi zatî sıfatlarında yüceliğini açıkladıktan sonra, fiilî sıfatarındaki yüceliği ve olgunluğu açıklamak için de, ikinci bir sıfat olarak şöyle buyuruluyor:

             59- O (ölmez ve ebedî diri) ki, gökleri ve yeri ve aralarındakileri altı günde yarattı

             Altı gün, evrenin yaratılışının, geliştirilip büyütme kanunu gereğince en genel sınıflandırmasındaki gelişme anlarına işarettir

             (A'râf, 7/54; Fussılet, 41/9-12

             âyetlerin tefsirine bkz.) Yani ilâhî zatı her türlü noksanlardan uzak ve yüce sıfatlarla muttasıf olduğu gibi, fiili de o kadar noksandan uzak ve yüceliklerle doludur ki, yoğu yaratır ve bütün gökleri ve yeri yaratmıştır

             Yaratmak, bir anda dilemek ve meydana getirmek, "ol" demekle oluvermekten ibaret olmakla birlikte, O bunların hepsini birden değil, ilâhî hikmetleriyle geliştire geliştire, eksiklikten yüceliğe ve olgunluğa doğru bir devamlı gelişme ile olgunlaştıra olgunlaştıra, her bir dönemi gelişme ve olgunlaşma olan altı günde yarattı ki, altıncısı insanın yaratıldığı Cuma, yani toplanma günüdür

             Âdem (a.s)in

             yaratılması ve isimlerin öğretilmesi ile hilafet tahtı kuruldu

             Sonra Arş üzerine hakim oldu, hükmünü ve saltanatını sürdürmeye devam ediyor (A'râf, 7/54

             âyetin tefsirine bkz.) Rahmân'dır O

             Bütün yaratıklar, rahmetinden yararlanıyor (Fâtiha Sûresi'nde Rahmân'ın tefsirine bkz.)

             İşte ne dileyeceksen o Habîr'den dile veya bu konuda bu yaratma işinde daha fazla açıklama istiyorsan başkasından değil, her şeyi bilen o Habîr'den sor

             Çünkü başkası bilmez



             60- O Rahmân'a secde edin denildiği vakit de onlara, o kâfirlere: "Rahmân nedir?" Rahmân nedir sorusu, bu ismin anlamını, kime isim olarak verildiğini, niçin verildiğini sormak olabileceği gibi, inkâr için de olabilir

             Şüphe yok ki, Araplar Rahmân kelimesinin mânâsını anlamaz değildir

             O halde ya Allah'ın ismi olduğunu bilmiyorlardı veya Allah'ı inkâr ediyorlardı; daha doğrusu Allah'ın rahmet sıfatını inkâr ediyorlardı

             Bu ismin ifade ettiği rahmet ve merhamet sıfatını bilmiyorlardı

             Onun için- Sen bize emrediyorsun diye secde mi edeceğiz?" dediler

             Yani bilmediğimiz bir şeye yalnız senin emrinle secde eder miyiz? dediler

             Ve bu emir onların daha fazla nefretlerini (vahşetlerini) artırdı

             Dahhak'tan rivayet edildiğine göre, Peygamber (s.a.v) Ebu Bekir, Ömer, Osman, Ali, Osman b

             Maz'un, Amr b

             Uneyse secde ettiler

             Müşrikler bunların secde ettiklerini görünce alay ederek mescidin öbür tarafına doğru uzaklaşıp gittiler

             Buna karşı O Rahmân'ı, yer ve zamanda açıkça görülen rahmet ve bereketinin büyüklüğü ve yüksekliği ile yüceltme ve Rahmân'ın müjdeye layık kullarını tarif için buyuruluyor ki:  Meâl-i Şerifi

             61- Gökte burçları var eden, onların içinde bir kandil (güneş) ve nurlu bir ay barındıran Allah, yüceler yücesidir

             62- İbret almak veya şükretmek dileyen kimseler için gece ile gündüzü birbiri ardınca getiren O'dur

             63- O çok merhametli Allah'ın (has) kulları onlardır ki, yeryüzünde tevazu ile yürürler ve cahil kimseler kendilerine laf attığı zaman (incitmeksizin) "selam" derler (geçerler)

             64- Ve onlar ki, Rablerine secdeler ve kıyamlar ederek yatarlar

             65- Onlar ki, şöyle derler: Cehennem azabını üzerimizden sav! Doğrusu onun azabı geçici bir şey değildir

             66- Orası cidden ne kötü bir uğrak, ne kötü bir konaktır

             67- Ve onlar ki, harcadıklarında ne israf ne de cimrilik ederler; ikisi arasında orta bir yol tutarlar

             68- Yine onlar ki, Allah ile beraber başka bir tanrıya yalvarmazlar, Allah'ın haram kıldığı cana haksız yere kıymazlar ve zina etmezler

             Bunları yapan günahı(nın cezasını) bulur

             69- Kıyamet günü azabı kat kat olur ve orada alçaltılmış olarak temelli kalır

             70- Ancak tevbe ve iman edip iyi davranışlarda bulunanlar başka; Allah onların kötülüklerini iyiliklere çevirir

             Allah çok bağışlayıcıdır, engin merhamet sahibidir

             71- Ve her kim tevbe edip iyi davranış gösterirse, şüphesiz o, tevbesi kabul edilmiş olarak Allah'a döner

             72- Ve onlar ki, yalan şahitlik etmezler, boş bir şeye rastladıkları zaman vakar ile (oradan) geçip giderler

             73- Kendilerine Rablerinin âyetleri hatırlatıldığında ise, onlara karşı sağır ve kör davranmazlar

             74- Ve onlar ki: "Ey Rabbimiz! Bize gözümüzü aydınlatacak eşler ve zürriyetler bağışla ve bizi takva sahiplerine önder kıl" derler

             75- İşte onlar, sabretmelerine karşılık cennetin en yüksek makamları ile mükafatlandırılacaklar, orada hürmet ve selamla karşılanacaklardır

             76- Orada ebedî kalacaklar, orası ne güzel bir konak ve ne güzel bir makamdır

             77- (Resulüm!) De ki: "Rabbim size ne kıymet verir duanız olmasa? (Ey inkârcılar! Size bildirdiklerini) kesinkes yalan saydınız; o halde azab yakanızı bırakmayacaktır!

             61- Burçlar

             BURÇ: Aslında yüksek köşk demektir

             Gökyüzünde her yıldız topluluğuna, yani özellikle bir arada bulunan yıldız takımlarından herbirine burç veya suret ismi verilmiş ve kelimenin bilinen gerçek mânâsı bu olmuştur

             Yeryüzü haritasında şehirler ve şehir haritasında yüksek ve büyük binalar nasılsa, gökyüzü haritasında da burçlar öyle gibidir

             Bize gökyüzündeki yıldızların birer topluluk halinde yer aldıklarını gösterir

             Aslında bunların gerçek durumlarını buradan ölçüp kararlaştıramayız, fakat en azından görünüşleri ile aydınlanabiliyoruz ve bu şekilde gerçeklikleri ve adetleri tam bilgimiz altında olmadığından dolayı nekre (belirsiz) olarak buyurulmuştur

             Yıldızların iyice anlaşılması için, burç taksimatı pek eski zamandan beri görüş olarak benimsenmiş, hatta İdris (a.s)e kadar götürülmüştür

             Batlamyus yirmi biri kuzeyde, on beşi güneyde, on ikisi ortada, muaddilü'n-nehar denilen bir ucu "Koç" burcunun başında, öteki ucu "Başak" burcunun sonunda olan bir çizginin etrafında, güneşin bir sene içerisinde döndüğü görülen yörüngesinin bulunduğu noktada olmak üzere toplam kırk sekiz burç saymıştır

             Bu kırk sekiz burç, bin yirmi dokuz yıldızdan ibaret olup üç yüz altmış bir tanesi kuzey burçlarında, üç yüz on sekizi güney burçlarında, üç yüz ellisi de, mıntakatü'l-bürûc denilen orta bölgededir

             Bu mıntaka-i bürûc üzerindeki on iki burç, bir sene zarfında adeta güneşin birbirini takiben uğradığı evler gibi kabul edilir

             Hamel ü Sevr ile Cevza'da olur fasl-ı bahar  Seretan ü Esed ü Sünbüle'dir yazda karar  Tuttu güz faslını Mizan ile Akreb dahi Kavs,  Cediv ü Delv ve Hût oldu zemistane medar

             "Koç ve Boğa ile İkiz burcunda ilkbahar,  Yengeç ve Aslan ile Başakta'dır yaz günleri

             Terazi ve Akreb ile Yay burcunda sonbahar  Oğlak ve Kova ile Balıkta'dır kış günleri"  Amerika kıtasının bulunmasıyla burçların sayısı yüz on yediye çıkarılmış olmakla beraber, on iki burç yine aynıdır

             Bununla beraber, bu on iki burç görünüşe göredir

             Fezayı kesmiş gibi kabul edilen altı dairenin ikiye bölünmesi ile elde edilen on iki bölümden biri demektir

             Yani birer yıldız topluluğu değil, böyle olduğu kabul edilen birer bölümdür

             Burç bu mânâda kabul edilecek olursa, bu on ikiyle sınırlanmış olur

             Astronomi kitaplarında burç, bu on iki hakkında kullanılmış, diğerlerine burç denilmeyip suret ismi verilmiştir

             Bundan dolayı, müfessirlerin çoğu gezegenlerin yörüngeleri gibi kabul edilen bu oniki burcu söylemişlerdir

             Fakat sözlük yönünden âyette bu mânâya delil yoktur

             Âyetin açık mânâsı yaratılan burucun var sayılan şeyler değil, güneş ve ay gibi gerçek olmasıdır

             "Orada yarattı" Buradaki zamirinin yine gökyüzüne ait olması ihtimali var ise de buruca ait olması daha yakındır

             "Bir kandil." SİRAC, ışık veren şey, kandil, lamba ki, kasdedilen Güneş'tir

             Bazı kırâetlerde ve 'nin ötresi ile çoğul olarak okunmuştur

             Bu kandiller ise güneşten başka büyük yıldızları da içine alır

             "Bir de nurlu bir ay yarattı."  KAMER-İ MÜNÎR: Parlak Ay, aydın aydır

             Üç güne kadar hilâl, ondan sonraya Kamer ismi verilir

             MÜNÎR: Nurlu ve nurlandıran, demektir

             Görülüyor ki, yüce Rahmân'ın rahmetinin feyiz ve bereketi gösterilirken gökyüzünün burçları ile tasvir edilmiş ve içine bir ışık kaynağı (güneş) ve bir de parlayan ay konulmuştur

             Gayet sade görünen ve fakat bütün âlemin manzarasını içinde bulunduran bu parlak ifade de çok derin gerçekler parlamaktadır

             Burçların bize karşı görüntüleri ne kadar nisbî olursa olsun gerçekte gök cisimlerinin takım takım çeşitli şekillerde bir arada topluluklar meydana getirdiklerini gösterir

             Ve bu şekilde sınırına ulaşılmaz bir kudretin yaratışındaki büyüklüğü anlatır

             Eğer bu gök



             --- ELMALILI TEFSİR - 345 ---

             cisimlerinin maddeleri fezada birbirinden ayrılmayıp da hepsi sadece tabii bir tarzda bırakılmış, hepsi bir hacimde toplanmış olsaydı ne bu cisimler ve burçlar olur, ne de bu feyiz ve bereket bulunurdu

             Bu sebepten, bu maddelerin küçük parçaları olan atomları arasındaki uyum ve denge hiç değiştirilmemiş olsaydı, kendi haline bırakılsaydı yine bu yıldızlar ve burçlar bulunmaz ve bu feyiz ve rahmet olmazdı

             Sonra bütün maddeler aynı miktarda ayrılmış ve birleştirilmiş, hepsi eşit yoğunluklara ayrılmış olsaydı, böyle çeşitli burçlar meydana gelmez ve bu sirac (güneş) ve ay meydana çıkmazdı

             Demek ki, gökyüzündeki burçların o değişik görüntüleri her şeyden önce, yaratılışlar üzerinde hakim olan yüce yaratıcının, yaratıcılığına bir delildir

             İkinci olarak yüksek köşkler, kandillerle gökyüzünün tamamında, yüksek ve büyük bir şehrin, bir medeniyetin gönüle taht kuran manzarası ifade edilmiş ve böyle yüksek ve sosyal bir görüntüye yükselmek hissi aşılanmıştır



             62-Onun için buyuruluyor ki; gece ile gündüzü birbiri ardınca getiren O'dur

             Yani birinde yapılamayanı diğerinde yapılmak için yerine koyan, yahut birbirini takip ettirerek değiştirip duran

             ibret almak veya şükretmek isteyen için

             Yani aklını başına alıp eksiğini tamamlamak, ilmî veya amelî bir iş görmek isteyen kimseler için, çünkü düşünmeye ve vazife görmeye niyyeti olmayan tembel kimseler için zamanın değişmesinde hiçbir mânâ yoktur

             Onlar zamanı öldürmeye çalışırlar

             TEZEKKÜR: Bu rahmet eserlerini ve sanat delillerini düşünerek kendi noksanını ve yüce yaratıcısını kuvvet ve kudretini anlamak  ŞÜKÜR: O Rahmân'a kulluk görevini yerine getirmek

             Şimdi bunu açıklamak için yeniden söze başlama (istinaf) vav'ı ile buyuruluyor ki:

             63- Ve o Rahmân'ın kulları, yani zikir ve şükrünü bilerek yalnız o Rahmân'a kulluk eden o mutlu kimseler

             Bu mübtedâ'nın haberi ta sûrenin sonuna doğru gelecek olan "O kimseler yüksek makamlarla mükafatlanırlar

             " (25/5) âyetidir

             Bununla beraber şu da olabilir: Onlar ki yeryüzünde tevazu ile yürürler

             Burada Rahmân'ın kullarının herbiri bir zümreyi andıran sekiz sıfatla nitelenerek İslâm ahlâkının, medeniyetinin, düşüncesinin ve idealinin bir özeti yapılmıştır, şöyle ki:  1- Genellikle gidişatlarını gösteriyor, yani Rahmân'ın kulları, öyle kimselerdir ki, önce gidişleri, yeryüzünde yürüyüşleri ve hareket tarzları mülayimdir

             Zorba, mağrur, kibirli, saygısız, kaba ve haşin değil; sukünet ve vakar ile alçak gönüllü bir şekilde terbiyeli, nazik ve yumuşak yürürler

             Etraflarını sıkıntılandırmaz, eza vermez, sendeler gibi gitmez, hesaplı, saygılı, merhamet tavrıyla güven ve huzur yayarak giderler

             Cahiller, yani kendini bilmezler, edebsiz güruh laf attığı zamanda kendilerine "selam" derler

             Selametle neticelenecek söz söyler, yahut selametle derler

             Onlara çatmaya tenezzül etmezler, tahammül de ederler



             64-2- Ve onlar ki, Rablerine secdeler ve kıyamlar ederek gecelerler

             Yani gece evlerine, yataklarına çekildikleri zaman gidişatları bu olur

             Rablerine halisane namaz kılarlar

             Yatışları, kalkışları da hep Allah için olur



             65-3- Ve onlar ki gerek namazlarının arkasında ve gerek diğer zamanlarda şöyle dua ederler: Ey Rabbimiz! Bizlerden cehehnem azabını defet

             Yani cehennem azabından kurtulmak, ilk emelleridir

             İbadet ve gayretlerine güvenmeyerek daima kurtuluşlarına duâ ederler

             Çünkü onun azabı geçici bir şey değildir

             Bu alacaklı gibi enseye binmiş kaçınılmaz bir beladır



             66- Gerçekte o (cehennem) ne kötü bir uğrak ve ne kötü konaktır!  MÜSTEKARR, makarr; MÜKÂM, ikametgah demektir

             İkisi de durulan yer demek olduğuna göre birbirinden ayırmak zordur

             Müstekarr, âsilere; mükam, kâfirlere göre denilmiş ise de bu mânâ cennette cereyan etmeyeceğinden müstekarrı, oturma yeri içindeki özel yer olarak düşünmek daha uygundur

             Mesela, bir köy oturma yeri ise, müstekarr ondaki bir oda gibidir

             İçi dışı bütün çevresi fena demek olur



             67-4- Ve onlar ki harcadıklarında israf etmezler

             İSRAF: Hergangi bir şeyde haddini aşmaktır

             İnfakta israf da, harcamada haddini aşırmaktır

             Masraf ya bir zaruret veya bir ihtiyaç veya bir güzellik için yapılır

             Zaruri olan masraf yapılmayınca yaşamak mümkün olmaz; mesela ölmeyecek kadar yemek bir zarurettir

             İhtiyaç duyulan masraf yapılmazsa güçlük çekilir; mesela doyacak kadar yemek, ihtiyaçtır

             Güzelleştirme için yapılacak masraf yapılmazsa, güzel olmaz; hoş yemek gibi

             Ferdin ve toplumun kendi kazancına göre bu derecelerden bir sınırı vardır

             Şu halde ne zaruret, ne ihtiyaç ve ne de güzellik için olmayan, faydasız, zararlı, meşru olmayan yönlere yapılan harcama herkes için bir israf olduğu gibi, insanların ihtiyacı karşısında fazla yiyip içmek de güzel değil, israf sınırına girmiş olur

             İyilik ve yarar sağlayan şeylere harcamak ise boşa harcamak değil, üretmek olacağından israf olmaz

             Rahmân'ın kulları faydasız, hayırsız yere sarfetmezler

             Hakkını da kısmazlar ikisi arası denk olur

             İşte iktisat denilen de budur

             İstiva (denk olma)dan seva (eşit) olduğu gibi, istikamet (doğru hareket)den kavam (kıvam) iki ucun denk gelmesidir ki muvazene (denge) dahi deriz (Bakara, 2/236 ve İsra, 17/100

             âyetlerin tefsirine bkz.)

             68-71-5- Ve onlar ki Allah ile beraber başka bir ilâha yalvarmazlar

             Şirk, katil, zina büyük günahların en büyüğü olan bu üç büyük günah din, medeniyet ve insanlık namına işlenip duran cinayetlerden olduğu için, burada özellikle bunlardan sakınmak zikredilmiştir

             Allah'ın haram ettiği, muhterem kıldığı canı (almazlar); Allah için söz verilmiş olan herhangi bir nefsi ki eman dileyip sığınan kimse dahi buna dahildir

             Bundan dolayı hiçbir andlaşması bulunmayan savaş halindekilerden başkasının kanının akıtılması yasaktır

             Hakk ile olan başka, kısas ve hadd gibi

             Günahın cezası vebal (azab)dır

             Hafs kırâetinde bu zamirin kural dışı olarak uzatılması, cezanın ebediliğine işaret ederek mânâ yönüne uygun düşmesi için olsa gerektir

             Bu zamirin azabı işareti, cehennem ateşinin ebedî oluşundadır, azabda değildir, diyenlerin görüşlerinin tersine bir delil olmaktadır



             72- 6- Ve onlar ki, yalana şahid olmazlar

             Yalan yere şahitlik etmedikleri gibi, yalan söylenen ve yalan dolan dönen yerlerde de durmazlar

             "Boş söze rastladıkları zaman"

             LAĞIV, faydasız veya zararlı olduğundan terk edilip ortadan kaldırılması bir görev olan lüzumsuz şeyler demektir ki, dilimizde lağviyyat (boş söz ve işler) diye anılır

             Bazıları, taat (kulluk) olmayan şeyler diye tefsir etmişlerdir, fakat mubah olan şeyler taat olmamakla birlikte lağıv (boş şeyler) de değildir

             Yani lağviyyata girmezler, fakat yolları düşer, rastgelirlerse vakar ile onurlu bir şekilde (oradan) geçer giderler.Bunun tefsiri, Kasas Sûresi'ndeki "Onlar, boş söz işittikleri zaman ondan yüz çevirirler ve 'Bizim işlerimiz bize sizin işleriniz size

             Size selam olsun

             Biz kendini bilmezleri (arkadaş edinmek) istemeyiz' derler" (Kasas, 28/55) âyetidir



             73-7- Ve onlar ki, Rablerinin âyetleri kendilerine hatırlatıldığında; yani kendilerine ihtar edildiği, vaaz ve nasihat olunduğu, ders verildiği zamanlar, o âyetlere karşı sağırlar ve körler gibi davranmazlar, yani dinlememezlik etmezler, üzerine üşüşürler, fakat görür göz, dinler kulak olarak üşüşürler



             74-8- Ve onlar ki, Ey Rabbimiz! gözümüzü aydınlatacak eşler ve zürriyetler ihsan et burada harfi beyaniyye (açıklama) veya ibtidâiyye (başlangıç) için olmasına göre iki mânâ caizdir

             Birisi, bizlere gözlerimizi aydınlatacak eşler ve zürriyetler ver demek; diğeri de, eşlerimiz ve zürriyetlerimiz sebebiyle bizlere gözümüzü aydınlatacak nimetler, mutluluklar ver, demektir

             Bu dilek, aile ve evlad terbiyesine verilen önemi gösterir- ve bizi takva sahiplerine önder kıl, derler Takva sahipleri Allah'ın korumasıyla, cehennem azabından korunan mutlu kimselerdir

             İMAM: Başkan, öncü, kendisine uyulan kimse demektir

             Yalnız muttaki olmak değil,

             müttakilerin önderi olmak arzusu ne büyük gaye, ne kutsal bir düşünce ve idealdir

             Düşünmeli ki, Rahmân'ın kullarının ruhlarındaki büyüklüğü gösteren bu duanın içinde bulundurduğu mânâ ne yüksek, ne toplayıcıdır! Bundan yüksek bir fikrî ilerleme, yüce gayret düşünülemez



             75-76- İşte bunlar yaptıkları sabırlarına karşılık gurfe (yüce makamlar) ile mükafatlandırılacaklardır

             "Onlar cennet odalarında huzur içindedirler" (Sebe' 34/37) olacaklar, yani en yüksek dereceye, cennet köşklerinin en yükseklerine çıkarılacaklar

             GURFE: Aslında yüksek bina ve konakların terası, kulesi gibi en yüksek noktası demek olup burada gökyüzünün burçlarına uygun olarak bir yükseklik ifade etmektedir

             Bu sebeple olmalıdır ki, yedinci gök diye de tefsir edilmiştir

             İşte onlar öyle yükselecekler, ve orada bir sağlık ve selam ile karşılanacaklar

             TAHIYYE: Sağ olasınız, Allah sağlık versin, Allah ömürler versin gibi hayat duası; selam da, selamet duasıdır

             "Her türlü saygı, salat ve iyilikler Allah'a mahsustur

             Allah'ın selamı, rahmeti ve bereketi senin üzerine olsun ey Peygamber! Selamet bizim ve iyi kulların üzerine olsun

             Ben şehadet ederim ki, Allah'tan başka ilâh yoktur

             Ve yine şehadet ederim ki, Muhammed, Allah'ın kulu ve resulüdür."

             77- De ki: "Rabbim ne kıymet verir size duanız olmasa? Yani "Ben cinleri ve insanları, anca bana kulluk etsinler diye yarattım." (Zâriyat, 51/56) buyurulduğu üzere, yaratılışınızın hikmeti ibadet ve kulluktur

             Onun için ibadetiniz ve kulluğunuz olmasa Allah katında ne kıymet ve öneminiz olurdu? Duanız olmadığı takdirde (kesin kes) yalan saymışsınız, Rabbinize inanmamışsınız demektir

             O halde o yalanlamanın cezası, gerekli bir sonuç olur, yarın boynunuza geçer

             ŞUARA  SURESİ

             1-3- Bu sûrenin ismi, mânâsını Allah bilir

             , den, , den, , dan diye Muhammed b

             Kâ'b'dan bir rivayet de vardır

             Şiddet harflerinin en şiddetlisi, kalkale harflerinin en serti, isti'lâ harflerinin en kalını olduğundan, ilk seste bu sûrenin şiddetli bir korkutma ifade ettiğini hissettirir

             "Ta"nın Tûr Dağına, "sîn"in Musa'ya, "mîm" in Muhammed'e işaret olduğu da zihne çarpar

             Bunlar, sûrede böyle basit harflerden oluşarak okunacak âyetler, işte o mübin (apaçık) kitabın âyetleridir

             MÜBÎN: "Bâne" mânâsına "ebâne"den "beyyin" gayet açık, parlak demek olduğundan; kitab-ı mübîn, i'cazı açık olan kitap demek olur ki, kastedilen Kur'ân'dır

             Hakkı açıklayan demek dahi olabilirse de buraya uygun olan öncekidir



             4-7- Gökten bir âyet, iman etmeye mecbur edecek bir âyet, tepeden inme kesin bir bela

             Halbuki Peygamber ve kitap göndermekten ilâhî kasıt zorla değil, hoşnutlukla olgunluğa erdirmektir

             Boyunları, huzu' boyun eğmek mânâsına geldiğinden, buradaki "a'nâk"ın topluluk mânâsına olan "unuk" un çoğulu olması da uygun görülmüştür

             Yani bütün topluluklarıyla ona boyun eğerler

             Rahmândan zikir; öğüt ve hatırlatma veya Kur'ân'dır

             "Biz orada her güzel çiftten nice bitkiler yetiştirmişizdir." KERÎM, her şeyin iyisi, a'lâsı, faydalısı

             ZEVC, burada sınıf, cins nevî

             İNBAT, görünüşte sadece bitkilere has gibi görünürse de hayvanlara ve insana işaret eder

             Zira hepsinde artma gücü vardır

             Bununla beraber yalnız bitkileri düşünmek de yeterlidir

             Yani o yeryüzünde sınıf sınıf her türlüsünden ne kadar güzel ve faydalı bitkiler bitirmişiz ve bitirmekteyiz? Baksalar ya! Gerçekten yeryüzündeki o çeşit çeşit bitkileri güzel bir sınıflandırma ile gözden geçirmeli de bir bakmalı; o ne kadar hoş, ne kadar çeşitli, ne kadar faydalı çiftler? Aynı çevre içinde o türlü renkler, o türlü şekiller, türlü çiçekler ve meyveler türlü özellikleriyle o kadar değişik sınıflar, cinsler, neviler, çeşitler, o güzel çiftler nasıl tertip ve tanzim olunup çıkıyor? Hem ölüp kuruduktan sonra yeniden yeniye kaç kereler bitirilip bitirilip duruyor

             Hiç bu mükemmel sanat ,kör bir doğanın kendi kendine gelişmesi olur mu?

             8- Şüphesiz ki bunda; bu bitkilerin meydana gelmesinde veya biten her güzel çiftte mutlak bir âyet var

             Allah'ın birliğine rahmetinin genişliğine, kudretinin büyüklüğüne, ahiretin varlığına delalet eden, imanı gerektiren bir delil var

             Bununla beraber çoğu mümin olmadı (iman etmedi); hatta bitkiler ve hayvanlar dünyası ile meşgul olan ve tasniflerini yapanların birçoğu bile Allah'a iman edecek yerde inkâra gittiler



             9- Ve şüphe yok ki Rabbin, O öyle aziz, öyle Rahîmdir

             Aziz, dilediğini yapar

             Bu sebepten dilediği anda kâfirlerden intikamını alır, intikamı geciktiriyorsa Rahîm olduğu için geciktiriyordur

             Şüphesiz, iman edenleri rahmetiyle sevindirecektir

             Şimdi bunu hemen aşağıda yedi kıssa ile açıklayacaktır: Meâl-i Şerifi

             10- Bir vakit de Rabbin, Musa'ya nida edip "Git o zalim kavme" dedi

             11- "Firavun kavmine, hâlâ sakınmayacaklar mı?"  12- (Musa) şöyle seslendi: "Ya Rab! Doğrusu ben korkarım ki beni yalancı sayarlar."  13- "Ve göğsüm daralır, dilim dönmez, onun için Harun'a da elçilik ver."  14- "Hem onların bana isnad ettikleri bir suç var

             Ondan dolayı korkarım ki, hemen beni öldürürler."  15- (Allah): "Hayır hayır" buyurdu, "haydi ikiniz âyetlerimizle (mucizelerimizle) gidin

             Şüphesiz ki, biz sizinle beraberiz

             (Onları) işitiyoruz."  16- "Haydin Firavun'a gidin de deyin ki: İnan biz, âlemlerin Rabbinin elçisiyiz

             17- İsrail oğullarını bizimle beraber gönder."  18- "Â, dedi, biz seni çocukken himayemize alıp büyütmedik mi? Hayatının bir çok yıllarını aramızda geçirmedin mi?"  19- "Sonunda o yaptığın (kötü) işi de yaptın

             Sen nankörün birisin!" 20- Musa, "Ben, dedi, o işi o anda yaptım ki şaşkınlardandım."  21- "Sizden korkunca da hemen aranızdan kaçtım

             Sonra Rabbim bana hikmet bahşetti ve beni peygamberlerden kıldı."  22- "O başıma kaktığın nimet de (aslında) İsrail oğullarını kendine köle edinmiş olmandır

             "  23- Firavun şöyle dedi: "Âlemlerin Rabbi dediğin nedir ki?"  24- Musa cevap olarak: "Eğer işin gerçeğini düşünüp anlayan kişiler olsanız (itiraf edersiniz ki) O, göklerin, yerin ve ikisi arasında bulunan her şeyin Rabbi'dir."  25- (Firavun) etrafında bulunanlara: "İşitmiyor musunuz?" dedi

             26- Musa dedi ki: "O sizin de Rabbiniz, daha önce ki atalarınızın da Rabbidir."  27- (Firavun): "Size gönderilen bu elçiniz mutlaka delidir" dedi

             28- Musa devamla şöyle söyledi: "Şayet aklınızı kullansanız (anlarsınız ki), O, doğunun, batının ve ikisinin arasında bulunanların Rabbidir."  29- Firavun: "Benden başkasını ilâh tutarsan, andolsun ki seni zindana kapatılmışlardan ederim" dedi

             30- Musa sordu: "Sana apaçık bir şey getirmiş olsam da mı?"  31- Firavun: "Haydi getir onu bakayım, doğrulardan isen" dedi

             32- Bunun üzerine Musa asâsını bırakıverdi; apaçık bir ejderha oluverdi

             33- Elini de (koynundan) çekti çıkardı; bakanlara bembeyaz (görünen, nur



             --- ELMALILI TEFSİR - 346 ---

             saçan bir şey) oluverdi



             10-23- Onlara üzerimde bir günah var

             Kasas Sûresi'nde (28/15) geleceği üzere kazara kıptiyi öldürmüştü

             Zenb (günah) tabiri onların zannettiklerine göredir

             Onun için hemen beni öldürüvermelerinden korkarım

             Peygamberlik görevini yerine getirmeden önce öldürülmekten korkuyor

             Âlemlerin Rabbinin elçisiyiz, denildiği için Firavun; hem o Rabbülâlemin nedir? diyor

             edatı ile soru, mahiyeti sormaktır

             Mahiyet kelimesi edatına nisbettendir

             Yani sorusuna verilecek cevaptır

             Demek ki Firavun, bu soru ile Âlemlerin Rabbının mahiyetini sormuş oluyor

             Bir şeyin mahiyeti ise benzerleri ile beraber ortak oldukları genel gerçektir

             Filanın mahiyeti nedir? denildiği zaman ona ortaklarıyla beraber ne denir? Nevi veya cinsi nedir? denilmiş olur

             Halbuki Allah Teâlâ'nın ortağı, örneği, benzeri imkansız olduğundan ona nitelik diye bir şey düşünülemez



             24-26-Onun için Hz

             Musa, cevabda uslüb u hakim denilen tarzı seçip yalnız Rabbülâlemin ismini kavram mânâsıyla düşündürmek üzere "âlemin"i tefsir ederek Göklerin ve yerin ve bütün aralarındakilerin Rabbı, eğer düşünüp anlamaya ehil iseniz, dedi

             Yani düşünüp anlamaya ehil değilseniz, anlamazsınız

             Fakat eşyanın hakikatini araştırmış, sebepsiz bir hadise olmayacağına tam bir bilginiz var ise, bilirsiniz ki, bu üstünüzdeki gökler ve altınızda ki yer ile aralarındaki bütün bu varlıklar, meydana gelişleri, adetleri, şekillenmeleri, değişikliklere uğramaları ve bütün bu değişme kanunları ile bir Rabbın hükmü ve terbiyesi altında bulunduğuna ve bütün mümkünatının (olabilecek her şeyin) üstünde bir vâcibülvücûd'un (varlığı zorunlu olan bir zatın) ortağı, benzeri olamayacağından zatı, niteliği ile tarif edilmeyip ancak görünen eserleriyle bilinebileceğine tam bir bilgi edinirsiniz

             Bu cevaba karşı Firavun etrafındakilere dinlemez misiniz? dedi

             Bakın bakın, ben ne soruyorum o nasıl cevap veriyor, demek istiyor ve ihtimal ki, doğanın Rabbe ihtiyacını kabul etmiyordu

             Onun için Musa sizin Rabbiniz ve evvelki atalarınızın Rabbi, dedi

             Doğa üzerinde tasarrufu olan, bununla birlikte bir hükümete ihtiyaçları açıkça bilinen akıl sahiplerinin açık olan delillerini ileri sürdü ki, âlemler anlamının aslı bulunuyordu

             Bunu, sizin ve atalarınızın, diye hitap ve tamlama ile ifade etmesi de, daha çok tesirli ve açık olması içindir

             Çünkü, sizin Rabbiniz demekle, kendi ihtiyaçlarını göstermiş oluyor

             Ve evvelki atalarınızın demekle de, insanlığın faniliğini anlatarak gururlarını kırmış oluyor

             Bununla beraber onları akıl sahipleri tarafından göstermekle kendilerine bir şeref de vermiş oluyordu



             27-Buna karşılık Firavun yine etrafındakilere hitaben herhalde size gönderilmiş olan elçiniz mutlaka deli, dedi

             Bu suretle Resulünüz (elçiniz) demesi belli ki, bir alay oluyordu

             İşte Firavunluk taslayanların hepsi de böyle Allah yolunun adamlarına deli derler, alay ederler



             28-33-Başlangıçta yumuşaklıkla, hikmet sahibi olarak söz söyleyen Musa, bu inad ve tecavüze karşı yine önceki sözünü tefsir edip açıklayarak aynıyla karşılık verdi

             O, doğunun ve batının ve bütün aralarındakilerin Rabbı'dır, eğer siz akıllılarsanız, dedi

             Yani her gün görüldüğü üzere güneşi doğdurup batıran O, doğuyu ve batıyı tayin eden ve değiştiren ve bu şekilde cansız cisimleri hareket ettirerek bütün evreni yöneten, hepsinin üzerinde hüküm süren, hepsinin sahip ve maliki O

             Eğer siz akıllı olsanız bunu anlardınız; O doğu ve batının Rabbinin, bizi parlatıp sizi dulundurmağa (batırmaya) kadir, ortaktan uzak olduğunu anlardınız da, O nedir? diye sormazdınız

             Bu defa da Firavun münakaşadan tehdide geçerek Yemin ederim ki, dedi, eğer benden başka bir ilâh edinirsen seni mutlak ve muhakkak o zindandakilerden ederim

             Zindana atarım, yerinde bu ifadeyi kullanması, o zindandakilerin acıklı halini özellikle hatırlatmak içindir

             Meâl-i Şerifi

             34-68- 34- Firavun çevresinde bulunan ileri gelenlere: "Bu dedi, herhalde çok bilgili bir sihirbaz!"

             35- "Sizi sihriyle yurdunuzdan çıkarmak istiyor

             Şimdi ne buyurursunuz?"

             36- Dediler ki: "Bunu ve kardeşini eğle, şehirlere de toplayıcılar gönder."

             37- "Bütün bilgiç sihirbazları sana getirsinler."

             38- Böylece, sihirbazlar belli bir günün tayin edilen vaktinde bir araya getirildi



             39- Halka, "Siz de toplanıyor musunuz? (Haydi çabuk olun)" denildi



             40- "Üstün gelirlerse herhalde sihirbazlara uyarız" dediler



             41- Sihirbazlar geldiklerinde Firavun'a "Şayet biz üstün gelirsek, muhakkak bize bir ücret vardır, değil mi?" dediler



             42- Firavun cevaben: "Evet, o takdirde hiç şüphe etmeyin, gözde kimselerden olacaksınız" dedi



             43- Musa onlara "Atın, ne atacaksanız" dedi



             44- Bunun üzerine iplerini ve değneklerini attılar ve "Firavun'un kudreti hakkı için şüphesiz elbette bizler galip geleceğiz" dediler



             45- Ardından Musa asâsını attı; bir de ne görsünler, onların uydurduklarını yutuyor!

             46- Sihirbazlar derhal secdeye kapandılar



             47- "İman ettik, dediler, Âlemlerin Rabbine "

             48- "Musa ve Harun'un Rabbine!"

             49- Firavun (kızgınlık içinde) dedi ki: "Ben size izin vermeden O'na iman ettiniz ha! Anlaşıldı ki o size sihri öğreten büyüğünüzmüş! Ama şimdi bileceksiniz: Andolsun, ellerinizi ve ayaklarınızı çaprazlama ke stireceğim, hepinizi çarmıha gerdireceğim!"

             50- "Zararı yok dediler nasıl olsa biz Rabbimize döneceğiz."

             51- "Herhalde biz müminlerin evveli olduğumuzdan dolayı, Rabbimizin bize mağfiret buyuracağını ümit ederiz"

             52- Biz, Musa'ya: "Kullarımı geceleyin yola çıkar, çünkü takip edileceksiniz" diye vahyettik



             53- Firavun da şehirlere (asker) toplayıcılar gönderdi:

             54- "Esasen bunlar, sayıları azar azar, bölük pörçük bir cemaattır."

             55- "(Böyle iken) hakkımızda çok gayz (öfke) besliyorlar

             "

             56- "Biz ise, elbette uyanık (ve tekvücut) bir cemaatız." (diyor ve dedirtiyordu.)

             57- Ama (sonunda) biz, onları (Firavun ve kavmini) bahçelerden, pınarlardan,

             58- Hazinelerden ve şerefli makamlardan çıkardık



             59- Ve onlara İsrail oğullarını mirasçı yaptık



             60- Derken (Firavun ve adamları) güneş doğmuştu ki, onların ardına düştüler



             61- İki topluluk birbirini görünce, Musa'nın adamları "Eyvah, yakalandık! dediler



             62- Musa: "Hayır, aslâ! dedi, Rabbim şüphesiz benimledir, bana yolunu gösterecektir."

             63- Bunun üzerine Musa'ya "Vur asân ile denize" diye vahyettik; vurunca bir infilak etti, her bölük koca bir dağ gibi oluverdi,

             64- Ötekilerini de buraya yanaştırıvermiştik



             65- Musa ve beraberindekilerin hepsini kurtardık,

             66- Sonra da ötekileri suda boğduk



             67- Şüphesiz bunda bir âyet (ibret) vardır; ama çokları iman etmiş değillerdir



             68- Ve şüphesiz, işte o Rabbin, mutlak galip ve engin merhamet sahibidir

             Meâl-i Şerifi

             69- (Resulüm!) onlara İbrahim'in kıssasını da naklet

             70- Hani o, babasına ve kavmine, "Neye tapıyorsunuz?" demişti

             71- "Birtakım putlara taparız da onlar sayesinde toplanırız" dediler

             72- İbrahim "Peki, dedi, yalvardığınızda onlar sizi işitiyorlar mı?" 73- "Veya size fayda veya zararları olur mu?"  74- "Yok, dediler, ama biz babalarımızı böyle yapar bulduk."  75-76- İbrahim dedi ki: "İyi ama, ister sizin, ister önceki atalarınızın olsun, neye taptığınızı (biraz olsun) düşündünüz mü?"  77- "Hep onlar benim düşmanımdır; ancak âlemlerin Rabbi (benim dostumdur)"  78- "O ki, beni yaratan ve bana doğru yolu gösterendir,"  79- "Beni yediren, içirendir,"  80- "Hastalandığım zaman bana O, şifâ verir."  81- "O ki, benim canımı alacak, sonra diriltecektir

             "  82- "Ve hesap günü, hatamı bağışlayacağını umduğumdur."  83- "Ya Rab! Bana hikmet (hüküm) ver ve beni iyiler (zümresin)e kat." 84- "Sonra gelecekler içinde beni doğrulukla anılanlardan eyle!"  85- "Ve beni naîm (nimeti bol) cennetin varislerinden eyle!" 86- "Babamı da bağışla, çünkü o yanlış gidenlerdendir

             " 87- "(İnsanların) diriltilecekleri gün, beni mahcub etme."  88- "O gün ki ne mal fayda verir ne oğullar!"  89- "Ancak Allah'a temiz bir kalple gelenler o günde (kurtuluşa erer)."  90- (O gün) Cennet müttakilere yaklaştırılmıştır

             91- Azgınlar için de cehennem hortlatılmıştır

             92-93- Onlara, "Allah'ı bırakıp da taptıklarınız, hani nerede? Size yardım edebiliyorlar mı veya kendilerini kurtarabiliyorlar mı?" denilir

             94- Ve arkasından hep onlar (putlar ve azgınlar) o cehennemin içine fırlatılmaktadırlar

             95-96- Ve bütün o İblis orduları onun içinde birbirleriyle çekişirlerken dediler ki:  97- "Vallahi biz, gerçekten apaçık bir sapıklık içindeymişiz."  98- "Çünkü biz sizi, âlemlerin Rabbi ile bir seviyede tutuyorduk."  99- "Ve bizi hep o günahkarlar saptırdı."  100- "Bak bizim için ne şefaatçiler var,"  101- "Ne de yakın bir dost."  102- "Ah keşke (dünyaya) bir kere daha dönebilsek de, müminlerden olabilseydik."  103- Şüphesiz bunda bir âyet (alınacak bir ders) vardır; oysa çokları iman etmiş değillerdir

             104- Ve şüphesiz Rabbin, işte O, mutlak galip ve engin merhamet sahibidir



             69-104- "Sonra gelecekler içinde beni doğrulukla anılanlardan eyle."  LİSÂN-I SIDK: Dünyada kıyamete kadar eseri baki kalacak güzel bir nam, yani güzel bir şöhret, dosdoğru güzel bir hatıra, şaşmaz güzel bir anı

             Bunun için her ümmet Hz

             İbrahim'i sevegelmiştir

             Veya zürriyetim içinde benim asıl dinimi yenileyecek, benim gibi doğruluk ve tevhide insanları davet edecek doğru bir dil ki, Muhammed (s.a.v) dir

             Şüphesiz bunda, yani okunan İbrahim kıssasında mutlak bir âyet var, yani ibret ve öğüt alınacak, ders edinilecek bir hüccet ve delil vardır

             Meâl-i Şerifi

             105- Nuh kavmi de peygamberleri yalancılıkla itham etti

             106- Hani kardeşleri Nuh onlara şöyle demişti: "Siz Allah'tan korkmaz mısınız?"  107- "Haberiniz olsun ki ben, size gönderilmiş güvenilir bir Peygamberim

             108- "Gelin artık, Allah'tan korkun ve bana itaat edin."  109- "Buna karşılık ben sizden hiçbir ücret istemiyorum

             Benim mükafaatımı verecek olan ancak, âlemlerin Rabbidir."  110- "Gelin, artık, Allah'tan korkun ve bana itaat edin."  111- "Â, dediler, senin ardına hep düşük kimseler düşmüşken, biz sana hiç inanır mıyız?"  112- Nuh dedi ki: "Onların yaptıkları hakkında bir bilgim yoktur."  113- "Onların hesabı ancak Rabbime aittir

             Düşünsenize!"  114- "Hem ben iman edenleri kovmaya memur değilim."  115- "Ben ancak apaçık bir uyarıcıyım."  116- Dediler ki: "Ey Nuh! Eğer vazgeçmezsen, iyi bil ki, taşa tutulanlardan olacaksın!"  117- Nuh: "Rabbim! dedi, kavmim beni yalancılıkla itham etti."  118- "Artık benimle onların arasında sen hükmünü ver

             Beni ve beraberimdeki müminleri kurtar."  119- Bunun üzerine biz de onu ve beraberindekileri, o dolu gemide taşıyarak kurtardık

             120- Sonra da arkasında kalanları suda boğduk

             121- Şüphesiz bunda mutlak bir âyet (alınacak ders) vardır; ama çokları iman etmiş değillerdir

             122- Ve şüphesiz Rabbin, işte O, mutlak galip ve engin merhamet sahibidir

             105-122- Kardeşleri Nuh, yani, ayni kavimden olan Nuh, demektir

             Meâl-i Şerifi  123- Âd (kavmi) de peygamberleri yalancılıkla itham etti

             124- Hani kardeşleri Hûd onlara şöyle demişti: "Siz Allah'tan korkmaz mısınız?" 125- "Haberiniz olsun ki ben, size gönderilmiş, güvenilir bir Peygamberim."  126- "Gelin artık Allah'tan korkun ve bana itaat edin."



             --- ELMALILI TEFSİR - 347 ---

             127- "Buna karşılık ben sizden hiçbir ücret istemiyorum

             Benim mükafatımı verecek olan ancak âlemlerin Rabbidir

             "  128- "Siz her tepeye bir alâmet bina edip eğlenir durur musunuz?"  129- "Temelli kalacağınızı umarak sağlam yapılar mı edinirsiniz?"  130- "Hem tuttuğunuz zaman merhametsiz zorbalar gibi tutuyorsunuz."  131- "Artık Allah'tan korkun ve bana itaat edin."  132- "O Allah'tan korkun ki, size o bildiğiniz şeyleri vermekte,"  133- "Davarlar, oğullar,"  134- "Cennet gibi bağlar, bahçeler, pınarlar ihsan etmektedir."  135- "Cidden ben sizin hakkınızda büyük bir günün azabından korkuyorum."  136- "Dediler ki: "Sen ha vaaz etmişsin, ha vaaz edenlerden olmamışsın, bizce birdir."  137- "Bu sırf eskilerin âdetidir."  138- "Biz azaba uğratılacak da değiliz."  139- Böylece onu yalancı saydılar; biz de kendilerini helak ettik

             Şüphesiz bunda mutlak bir âyet (alınacak bir ders) vardır, ama çokları iman etmiş değillerdir

             140- Ve şüphesiz Rabbin, işte O, mutlak galip ve engin merhamet sahibidir



             123-140- Her yüksek mevki, tepe alâmet

             Burada büyük saray ve yüksek köşk gibi aşırı (gösterişli) bina mânâsınadır

             Oynuyorsunuz

             Abes; hakikî veya hükmî bir faydası olmayan oyun ve eğlence gibi boş şeyler, yani ciddî, uygun bir maksadı olmaksızın yalnız, yapısı ile eğlenmek, öğünmek için yapıyorsunuz veya oyun yerleri yapıyorsunuz

             Mısna'ın çoğulu veya masnu'un çoğulu, yani sanat evleri veya yapılan sanatlar

             Bundan anlaşılıyor ki, o zaman sanayinin bir aşırılığı varmış, toplumun gerçek faydasına olan şeyleri, maneviyatı, ahlâkı gözetilmeyerek, maddî yapılar ve gösterilerle zulüm ve baskı yapılıyormuş

             Meâl-i Şerifi

             141- Semûd (kavmi) de peygamberleri yalancılıkla itham etti

             142- Hani kardeşleri Salih onlara şöyle demişti: "Siz Allah'tan korkmaz mısınız?"  143- "Haberiniz olsun ki ben size gönderilmiş güvenilir bir peygamberim." 144- "Gelin artık, Allah'tan korkun ve bana itaat edin."  145- "Buna karşılık ben sizden hiçbir ücret istemiyorum

             Benim mükafatımı verecek olan ancak âlemlerin Rabbidir." 146- "Siz burada güven içinde bırakılacak mısınız?"  147- "Bahçelerin, pınarların içinde,"  148- "Ekinlerin, salkımları sarkmış hurmalar arasında,"  149- Ki bir de dağlardan keyifli keyifli kâşâneler oyuyorsunuz."  150- "Gelin! Allah'tan korkun da bana itaat edin."  151-52- "Yeryüzünde bozgunculuk yapıp dirlik düzenlik vermeyen bozguncuların emrine uymayın."  153- "Sen dediler, olsa olsa iyice büyülenmiş birisin!"  154- "Sen de ancak bizim gibi bir beşersin

             Eğer doğru söyleyenlerden isen, haydi bize bir âyet (mucize) getir."  155- Salih "İşte (mucize) bu dişi devedir; su içme hakkı (bir gün) onundur, belli bir günün içme hakkı da sizin" dedi

             156- "Sakın ona bir kötülükle ilişmeyin, yoksa sizi büyük bir günün azabı yakalayıverir."  157- Derken onu kestiler; fakat pişman da oldular

             158- Çünkü kendilerini azap yakalayıverdi

             Şüphesiz bunda bir âyet (alınacak bir ders) vardır, ama çokları iman etmiş değillerdir

             159- Ve şüphesiz Rabbin, işte O mutlak galip ve engin merhamet sahibidir



             141-159- Haydi bir âyet getir, yani peygamber olduğuna işaret olacak bir mucize içme hakkı

             Fıkıhta içmek, hayvan ve tarla sulamak ve kullanmak için su alma hakkı, yalnız içmek için olana şefe hakkı (dudak hakkı) denilir

             Bir su arkından böyle nöbetle yararlanmaya (Muhâyee, yani bölüşülmesi mümkün olmayan bir şeyi sıra ile kullanma) denilir

             Salih (a.s) deve ile kavmi arasında suyu nöbetleşe istifadeye koymuştu

             Meâl-i Şerifi

             160- Lût (kavmi) de peygamberleri yalancılıkla itham etti

             161- Hani kardeşleri Lût onlara şöyle demişti: "Siz Allah'tan kormaz mısınız?"  162- "Haberiniz olsun ki, ben size gönderilmiş güvenilir bir peygamberim."  163- "Gelin artık, Allah'tan korkun ve bana itaat edin."  164- "Buna karşılık ben sizden bir ücret istemiyorum

             Benim mükafatımı verecek olan ancak âlemlerin Rabbidir."  165- "İnsanlar içinden erkeklere mi gidiyorsunuz?"  166- "Bırakıyorsunuz da sizler için yarattığı eşleri! Doğrusu siz insanlıktan çıkmış bir kavimsiniz!"  167- Onlar şöyle dediler: "Ey Lût! (Bu davadan) vazgeçmezsen, iyi bilki, sürülenlerden olacaksın."  168- Lût "Doğrusu ben, dedi, sizin bu işinize buğzedenlerdenim."  169- "Yâ Rabbi! Beni ve ailemi onların yapageldiklerin(in vebalin)den kurtar."  170- Biz de onu ve ailesinin tamamını kurtardık,  171- Ancak (geride) bir yaşlı kadın kaldı

             172- Sonra geridekilerin hepsini helak ettik

             173- Ve üzerlerine öyle bir yağmur yağdırdık ki, (uyarılanların) o yağmuru ne kötü bir yağmurdu! 174- Şüphesiz bunda bir âyet (alınacak bir ders) vardır

             Ama çokları iman etmiş değillerdir

             175- Ve şüphesiz Rabbin, işte O mutlak galip ve engin merhamet sahibidir



             160-175- Münzerin yağmuru, uyarıldıkları halde yola gelmeyenlerin başına yağdırılan taş yağmuru

             Meâl-i Şerifi

             176- Eyke halkı da peygamberleri yalancılıkla itham etti

             177- Hani Şuayb onlara şöyle demişti: "Siz Allah'tan korkmaz mısınız?"  178- "Haberiniz olsun ki ben size gönderilmiş güvenilir bir peygamberim." 179- "Gelin, Allah'tan korkun ve bana itaat edin."  180- "Buna karşılık ben sizden bir ücret istemiyorum

             Benim mükafatımı verecek olan yalnız âlemlerin Rabbidir."  181- "Ölçeği tam ölçün de hak yiyenlerden olmayın."  182- "Ve doğru terazi ile tartın."  183- "Halkın eşyalarını değerinden düşürmeyin

             Yeryüzünde bozgunculuk yaparak karışıklık çıkarmayın."  184- "O sizi ve sizden önceki nesilleri yaratan Allah'tan korkun."  185- Onlar şöyle dediler: "Sen, olsa olsa iyice büyülenmiş birisin."  186- "Sen de bizim gibi bir beşerden başka nesin? Bil ki, biz seni ancak yalancılardan biri sayıyoruz."  187- "Şayet doğru sözlülerden isen, üstümüze gökten bir parça düşürüver."  188- Şuayb, "Rabbim, yaptıklarınızı en iyi bilendir" dedi

             189- Hülasa, onu yalancı saydılar da kendilerini o gölge gününün azabı yakalayıverdi

             O cidden büyük bir günün azabı idi!

             190- Şüphesiz bunda bir âyet (alınacak bir ders) vardır

             Ama çokları iman etmiş değillerdir

             191- Ve şüphesiz Rabbin, işte O, mutlak galip ve engin merhamet sahibidir



             176-188- Eyke halkı, Eykeliler, -Leyke kırâetlerine göre, Leykeliler- Eyke yumuşak ağaç bitiren bataklık demek olup Medyen'e doğru deniz sahilinde bir yerin adıdır

             Burda yaşayan birtakım insanlar vardı Şuayb (a.s) bunlara da gönderilmişti

             Fakat onların kavminden değil, yabancı idi

             Onun için "Ehûhüm" (Onların kardeşi) denilmeyerek sadece Şuayb, denilmiştir

             Leyke, 'nün nakl ile okunuşu olabilirse de merkezleri olan kasabanın ismi de (olabilir) deniliyor

             Yani Leyke, taş yağmuruna tutulanların merkez şehirleri imiş

             Şu halde Eshabüleyke (Leyke halkı), Eshabü'l-Hicr (Taş yağmuruna tutulanlar) demek olur

             Bunların ticaretle meşgul oldukları, zalim ve hilekar oldukları anlaşılıyor



             189-191- KISTAS: Mizan, terazi, kantar, çeki gibi ölçü birimi demektir ki, aslı Rumcadır, denilmiştir

             Zulle günü (gölge günü), rivayet olunduğuna göre yüce Allah bunlara yedi gün, yedi gece şiddetli bir hararet musallat kılmış, nefesleri tıkanmış

             Evlerinin içerisine sokulmuşlar duramamışlar, ovaya fırlamışlar

             Bir bulut güneşe gölge olmuş, bir serinlik bir rahat duyar gibi olmuşlar; birbirlerine seslenerek altına toplanmışlar

             O zulle, o gölgelik Allah tarafından bir ateş halinde üzerlerine inmiş, hepsini yemiş bitirivermiş

             Bu şekilde üzerlerine istedikleri gibi gökten bir parça düşürülmüş, demektir

             Bu olay burada kısaca anlatılan yedi olayın sonuncusudur

             Peygamberi yalan sayanlara azab indirilişinin değişmez bir kaide olduğu bu yedi olay ile anlatılarak inkârcılara tehdit ve peygamberlere teselli yapıldıktan sonra buyuruluyor ki:  Meâl-i Şerifi

             192- Ve muhakkak ki bu (Kur'ân) âlemlerin Rabbinin indirmesidir

             193- (Resulüm!) Onu Rûhu'l-emin (Cebrail) indirdi;  194- Uyarıcılardan olasın diye senin kalbin üzerine; 195- Açık parlak bir Arapça lisan ile

             196- O, şüphesiz daha öncekilerin kitaplarında da vardı

             197- İsrailoğulları bilginlerinin onu bilmesi, onlar için bir âyet (delil) değil midir? 198-199- Biz onu Arapça bilmeyenlerden birine indirseydik de, bunu o okusaydı, yine de ona iman etmezlerdi

             200-201- Böylece onu günahkarların kalplerine soktuk

             (okuyup anladılar, ama yine de) acıklı azabı görünceye kadar ona iman etmezler

             202- İşte bu (azab) onlara, kendileri farkında olmadan, ansızın geliverecektir

             203- O zaman "Bize (iman etmemiz için) mühlet verilir mi acaba?...diyeceklerdir

             204- (Oysa dünyada iken) Onlar bizim azabımızı çarçabuk istiyorlardı

             205- Gördün ya artık onlara senelerce zevk ettirsek,  206- Sonra kendilerine vaad edilen (azab) gelip çatarsa,  207- O yaşadıkları zevkin kendilerine hiçbir faydası olmayacaktır

             208- Bununla birlikte, biz hangi memleketi helak ettikse muhakkak onu uyarıcı (peygamberleri) olmuştur

             209- (Onlar) ihtar edilmiştir ve biz zulmetmiş değiliz

             210- Onu (Kur'ân'ı) şeytanlar indirmedi

             211- Bu onlara hem yaraşmaz hem güçleri yetmez

             212- Şüphesiz onlar vahyi işitmekten uzak tutulmuşlardır

             213- O halde sakın Allah ile beraber başka tanrıya kulluk edip yalvarma, yoksa azaba uğratılanlardan olursun

             214- (Önce) en yakın hısımlarını uyar

             215- Ve sana uyan müminlere kanadını indir

             216- Şayet sana karşı gelirlerse, de ki: "Ben sizin yaptıklarınızdan muhakkak uzağım."  217- Sen O, mutlak galip ve engin merhamet sahibine güvenip dayan

             218- O ki, (gece namaza) kalktığın zaman seni görüyor

             219- Ve secde edenler arasında dolaşmanı da (görüyor.)  220- Çünkü her şeyi işiten, her şeyi bilen O'dur

             221- Şeytanların kime ineceğini size haber vereyim mi? 222- Onlar, günaha, iftiraya düşkün olan herkesin üzerine inerler

             223- Onlar, (şeytanlara) kulak verirler ve onların çoğu yalancıdır

             224- Şairler(e gelince), onlara da sapıklar uyar

             225-226- Onların her vadide şaşkın şaşkın dolaştıklarını ve gerçekte yapmadıkları şeyleri söylediklerini görmedin mi?  227- Ancak iman edip iyi ameller işleyenler, Allah'ı çok çok ananlar ve haksızlığa uğratıldıklarında kendilerini savunanlar müstesna; haksızlık edenler, hangi dönüşe (hangi akibete) döndürüleceklerini yakında bileceklerdir



             192-193- Ve hakikaten o; bahsi geçen âyetleri ihtiva eden Kur'ân şüphesiz âlemlerin Rabbının bir indirmesidir

             Aslında O'nun sözü, O'nun sıfatı olup Arapça harflerle bu lafızları giydirip indirten O'dur

             O'nun tarafından indirilmedir

             Rabbül-âlemin (Âlemlerin Rabbi) ne tamlama yapılması; bu indirme, yüce Allah'ın bütün âlemleri içine alan bir terbiyesi ve acıması hükmünde bulunduğunu anlatmak "Biz seni ancak âlemlere rahmet olarak gönderdik" (Enbiya, 21/107) mânâsını hatırlatmak içindir

             Âlemlerin Rabbinden onu o Ruh-ı Emin (Emin Ruh) indirdi (veya onunla o Emin Ruh indi)



             194-RUH-I EMİN, O EMİN RUH, yani yüce Allah'ın emanetini yüklenmiş olan tam bir güvenlikle vahyini peygamberlerine ulaştıran Ruh, Cibril-i Emin (a.s)dir

             Senin kalbin üzerine, yani yalnız üzerine indirmedi, kalbine, vicdan ve şuurun kaynağı olan varlığının bütün zerrelerine işletti, tamamen hafızana verdi ve bütün bundaki ahlâkı, bilgiyi ve irfanı sana meleke (alışkanlık) kıldı

             Necmeddin-i Kübra tefsirinde der ki, "Tevrat da Hz

             Musa (a.s)a levhalar halinde indirilmeyip de böyle kalbine indirilmiş olsaydı, kızgınlık halinde onları elinden bırakıvermezdi ve gizli ilimleri öğrenmek için Hızır'ı aramaya gitmezdi

             Âlemlerin Rabbı bunu böyle bütün kalbini kavramak üzere Emin Ruh ile indirdi ki, tam mânâsıyla güven sağlayıp O uyarıcılardan olasın

             Yani uyarı ile peygamberlikleri meşhur olan yukarda adı geçen peygamberler gibi emin bir peygamber olup uyarasın



             195- Mübin, yani anlattığını açık ve güzel bir ifade ile anlatır bir Arapça lisan ile

             Arapça aslında her mânâyı iyi anlatabilen bir dil olmakla beraber Kur'ân onu, en yüksek bir şekilde süsleyip açıklık getirerek parlatmıştır



             196-Bu sebepten yukarda anlatılan olaylarda yapılan uyarıların mânâsını anlamamakta Arapların hiçbir özrü yoktur

             Bununla beraber o şüphesiz öncekilerin kitaplarında da vardır

             Yani önceki kitaplarda da bu Kur'ân'ın adı geçmiştir



             197-Böyle olduğunu inkâr ediyorlarsa

             İsrail oğulları bilginlerinin onu bilmesi bile onu inkâr edenlere bir delil değil midir? İsrail oğulları bilginlerinden bir kısmı, Tevrat ve İncil de Peygamber (s.a.v) 'in sıfat ve özelliklerinin anlatıldığını söylüyorlardı

             Kureyş de gidip onlardan bu haberi öğreniyorlardı



             198-199- Eğer biz onu Arapça bilmeyenlerin birine indirseydik, böyle bir mucize yapsaydık da onlara onu, o okusaydı -ki bu şekilde okunan Kur'ân aslında bir mucize olduğu gibi, okuyuş da başka bir mucize olurdu- yine ona inanmazlardı

             Yabancı değil, pekala Arapça biliyormuş, derlerdi





             --- ELMALILI TEFSİR - 348 ---

             200-210- İşte bu Kur'ân'ın Allah'tan inme bir mucize olduğuna inanmayanlar böyle inatçı kâfirlerdir

             Biz onu günahkarların kalplerine böylece sokmuşuzdur

             Mânâsını anlarlar, fesahat ve belagatının (kusursuz ve fevkalade açık ifadelerinin) güzelliğini tanırlar, gerek tertibi ve gerek mânâsındaki gizli haberleri yönünden yapılması mümkün olmadığını ve bir benzerinin yapılamayacağını bilirler ve önceki kitaplarda bahsi geçtiğini de duyarlar, fakat ona iman etmezler, günahkar oldukları için inanmak işlerine gelmez, o uyarmalar hoşlarına gitmez, ta ki, o acıklı azabı görsünler, yani azabı görecekleri ana kadar inanmazlar, görmek için inanmazlar

             Şimdi azabımızın hemen gelmesini mi istiyorlar? Yani azab gelince "Bize mühlet verilir mi?" (Şuarâ, 26/203) diyeceklerken şimdi "Bizi tehdit ettiğin (azabı) getir" (A'râf, 7/70), "Başımıza gökten (taş) yağdır" (Enfal, 8/82) diye acele mi ediyorlar? "Gördün ya artık onlara senelerce zevk ettirsek kendilerine hiçbir faydası olmayacaktır."  Bunu şeytanlar alıp indirmedi, bir kısım inkârcılar peygamberliği, bir kahinlik gibi kabul ederek Kur'ân'ı, kahinlere yapılan cin ve şeytan aşılaması şeklinde göstermek istemişlerdi

             Bununla onlar reddediliyor

             Yani bunda hiçbir şeytan işi yoktur

             Âlemlerin Rabbinden onu Emin Ruh indirdi, şeytanlar değil



             211- O hem onlara yaraşmaz, şeytana yakışır bir şey değildir, şeytanlığa terstir

             Hem de güçleri yetmez, isteseler de yapamazlar



             212- Çünkü onlar işitmekten katî şekilde uzaktırlar

             Mele-i alâ (büyük meleklerin toplandığı yer) yı dinlemek onlara yasaktır

             "Onlar artık mele-i alâ da olup bitenleri dinleyemezler

             Dinlemeye kalkışsalar her taraftan taşlanırlar" (Sâffat, 37/8), (Sâffât, 37/8 ve Cin, 72/9-8

             âyetlerin tefsirine bkz.)

             213- Böylece sakın Allah ile beraber diğer bir ilâha çağırma ki, azab edileceklerden olmayasın

             Madem ki hakikat böyledir, sen o uyarıcı peygamberlerden olasın diye, bu Kur'ân sana Allah tarafından Emin Ruh ile indirilmiş ve şeytanlar işitmekten men olunmuştur

             O halde sen de Allah'tan başkasına ne dua et, ne davet et! Peygambere bu hitabın böyle şirkten nehiy şeklinde gelmesi tevhid inancına davette ihlası (samimiyeti) artırmak için bir coşturma ve diğer mükellefleri korkutmada örnek olmak için bir inceliktir



             214- Hem en yakın hısımlarını uyar, yani önce içinde yaşadığın kendi hısımlarının en yakınlarından uyarmaya başla

             Rivayet edildiğine göre bu âyet indirildiği zaman Peygamber (s.a.v) Safa tepesine çıktı, oymak oymak bütün akrabasını çağırdı, hepsi yanında toplandılar "Ben size, şu dağın arkasında düşman atlıları var, desem bana inanır mısınız?" buyurdu, "evet" dediler

             "O halde ben size haberci geldim, ileride şiddetli bir azab var" buyurdu



             215- "Kanadını indir." Kanad indirmek alçak gönüllülükle merhamet ve şefkat mânâsına istiaredir

             Müminlerden sana tabi olanlara ki, gerek yakınlarından olsun, gerek olmasın



             216- Yok sana karşı gelirler, yani tabi olmazlarsa ben sizin amellerinizden uzağım, sorumluluğunu kabul etmem de



             217- Sen o Aziz ve Rahim'e; yani düşmanlarını yok etmeye ve dostlarına yardıma güç ve kuvveti yeterli olan yüce Allah'a güven

             O onların kötülüklerinden seni korur



             218- O ki kalktığın zaman görür, yani namaza, özellikle teheccüde veya iyiliği emretmeye, Allah'ın dinini yükseltmeye kalkarken seni ve secde edenler arasında dönüp dolaştığını, namaz kılanlara imam olarak hareket tarzını veya müminleri kontrol için aralarında dolaştığını veya Allah'ın dinini yükseltmekte müminler arasında gayretini veya peygamberlik görevini yerine getirmek için peygamberler arasındaki hizmetlerini

             Bir de "dünyaya gelinceye kadar müminden mümine atalarının sulbünden gelişini" diye bir mânâ verilmiş ise de, bu intikal geçmişte olup âyetin ifade şekli şimdiki ve gelecekteki hali belirttiğinden, bu mânânın burada dolaylı kullanılması uzak görünmektedir



             219- O ki kalktığın zaman görür, yani namaza, özellikle teheccüde veya iyiliği emretmeye, Allah'ın dinini yükseltmeye kalkarken seni ve secde edenler arasında dönüp dolaştığını, namaz kılanlara imam olarak hareket tarzını veya müminleri kontrol için aralarında dolaştığını veya Allah'ın dinini yükseltmekte müminler arasında gayretini veya peygamberlik görevini yerine getirmek için peygamberler arasındaki hizmetlerini

             Bir de "dünyaya gelinceye kadar müminden mümine atalarının sulbünden gelişini" diye bir mânâ verilmiş ise de, bu intikal geçmişte olup âyetin ifade şekli şimdiki ve gelecekteki hali belirttiğinden, bu mânânın burada dolaylı kullanılması uzak görünmektedir



             220- Her halde O, herşeyi işiten her şeyi bilendir

             Bütün söylediklerinizi işitir, niyetlerinizi bilir, ona göre mükafatını verir

             Bu sebepten her yönden güven ve emniyete, dua ve ibadete layıktır



             221- Şeytanlar kimin üzerine iner, size haber vereyim mi? Yukarda Kur'ân'ın şeytan telkini olamayacağı anlatılmıştı

             Şimdi de şeytanların kimler üzerine ineceği anlatılarak Hz

             Peygamber'in yüce şahsiyetine şeytanların yanaşamayacağı ifade ediliyor



             222-Bakınız şeytanlar kimin üzerine inerler: Her bir effâk-i esim üzerine inerler, nerede bir effâk, çok yalancı, yalan uydurucu, iftiracı sahtekar; esim, günahtan korkmaz, vebal yüklenen, kötülük işleyen kimse varsa onlara inerler

             Şeytan inmek için önce böyle günahtan, yükten çekinmez, sahteci, kötülükçü, kötü nefisleri arar

             Bu şekilde birleşmeleri arasındaki ilgi ve yakınlığına göre olur

             Bu ise Hz

             Muhammed (s.a.v)in ahlâkına tamamen zıddır



             223- İkinci olarak ki onlara kulak verirler

             Yani günahtan korkmaz sahtekârlar, o şeytanların telkinlerine kulak verir, dinlemek için hazırlanırlar çoğu yalancıdırlar

             Yani söylediklerinin çoğunu yalan söylerler, Şeytanlar onlara bir kuruntu ve zan aşılarlar, onlar da kendi hayallerine göre uydurur uydurur söylerler

             Onun için kahin sözlerinin bazısı rastgelse bile çoğu yalan çıkar

             Muhammed Aleyhisselam'ın davranışları ve sözleri hâşâ böyle değildir

             O birçok gizli şeylerden haber vermiş ve hepsi doğru çıkmıştır

             Hiç yalanı işitilmemiş ve görülmemiştir

             Bütün özelliği doğruluktur

             Kur'ân'ın icazı hem mânâ, hem de söz yönüyle olduğundan, inkârcılar mânâdaki Allah bilgisi ve gizli sırları, şeytan ve falcılığa dayamak istedikleri gibi, tertipteki güzelliği de şiir türünden göstermek istedikleri için, her ikisini de reddetmek üzere buyruluyor ki;

             224- Şairler ise onları çapkınlar ve sapkınlar takip ederler

             Hak ve gerçek peşinde değil, sade bir istek, arzu ve hevesleri peşinde giden, hep zevk ve eğlence arayan şaşkınlar ve azgınlar onların ardına düşerler



             225- Görmez misin onların her vadide şaşkın şaşkın dolaştıklarını? Şiir de esas hüküm değil, yalnız nefsin duygularını, zevkini veya iğrenmesini gıcıklayacak duygulardır

             Onun için şairler, eğri doğru, iyi kötü her konuya dalar, her vadide otlar ve ifadede ne kadar şaşkınlık ve şiddetli arzuya dalarsa o kadar etkili olacağından her telden çalmak için, iyi ve kötü her vadide sarhoş bir şekilde dolaşırlar

             Hem de onlar yapmayacakları şeyleri söylerler

             Sözleri işlerini tutmaz ve işte bu iki özelliklerinden dolayı da arkalarına çapkınlar ve sapkınlar düşerler

             Bu sebepten bu şairlerde Hz

             Muhammed'e ve o Peygambere tabi olan Muhammed ümmetine benzemezler



             226- Görmez misin onların her vadide şaşkın şaşkın dolaştıklarını? Şiir de esas hüküm değil, yalnız nefsin duygularını, zevkini veya iğrenmesini gıcıklayacak duygulardır

             Onun için şairler, eğri doğru, iyi kötü her konuya dalar, her vadide otlar ve ifadede ne kadar şaşkınlık ve şiddetli arzuya dalarsa o kadar etkili olacağından her telden çalmak için, iyi ve kötü her vadide sarhoş bir şekilde dolaşırlar

             Hem de onlar yapmayacakları şeyleri söylerler

             Sözleri işlerini tutmaz ve işte bu iki özelliklerinden dolayı da arkalarına çapkınlar ve sapkınlar düşerler

             Bu sebepten bu şairlerde Hz

             Muhammed'e ve o Peygambere tabi olan Muhammed ümmetine benzemezler



             227- Şeytanîdirler Ancak iman edip iyi ameller işleyenler, sözleri işlerine uygun olarak iyilik isteyenler ve Allah'ı çok ananlar, şiirlerinin çoğu Allah'ı birleme, O'na hamd ve şükretme ve O'nun yüceliğini ifade ile Allah'ı anma ve yarattığı şeylerden O'nun kudretini hatırlama, ile O'na kulluk yapmayla ilgili olanlar ve kendilerine zulmedildikten sonra öclerini alanlar müstesna

             Yani hiciv yaparlarsa kendilerine, yani müminlere yapılan zulmün öcünü almak, söylenen hicvi reddetmek için söylerler

             İşte böyle; mümin, iyi, Allah'ı zikreden ve müminlere yapılan zulüm ve haksızlığın öcünü alan, hakkın savunucusu Abdullah b

             Revaha ve Hassan b

             Sabit ve Ka'b b

             Malik ve Ka'b b

             Züheyr gibi müslüman şairleri o kötü hallerden müstesnadırlar

             Bunlar sadıktırlar, bunlara tabi olanlar sapkın değildirler

             O zulmedenler ise hangi dönüşe (akıbete) döndürüleceklerini yakında bilecekler

             Yahut hangi dönüş meydanında yuvarlanacaklar

             Bu cümlenin zalimlere ne kadar şiddetli bir tehdit ifade ettiği açıktır

             Yani bugün müslümanlara zulmeden o zalimler, bugünkü yaptıkları zulum ile nasıl bir uçuruma yuvarlanmakta olduklarını öldükleri zaman anlayacaklar

             Aynı zamanda bu cümle, İslâm dininin dünyada zalimlere karşı yapacağı hak ve adalet inkılabının önemini hatırlatmaktadır ki, geleceğe ait bu gizli haberin önemi çok açıktır

             Bunun için geçmişten bunu açıklayacak bir misal, gelen sûredeki harika (mucize) larla ortaya konularak gelecek müjdelenecektir

             NEML  SURESİ

             1-2- "Bunlardan ne kastettiğini Allah daha iyi bilir." Tâsîn Sûresi mutlak bir ilâhî sırdır

             İşte bunlar, işittiğin bu esrarengiz harfler sana âyetleridir, o Kur'ân'ın

             O Emin Ruh ile kalbine indirilen Kur'ân'ın ve belagatlı, apaçık bir kitabın

             Kur'ân'dan bu sûre, başlı başına apaçık bir kitaptır

             Önceki sûrenin sonunda geçtiği üzere, zalimlerin yuvarlanacağı inkılabın nasıl ve ne şekilde olacağını açık bir şekilde anlatacaktır



             3- Bir hidayet, güzel bir yol göstericilik ve irşad ve müjde olmak üzere o müminlere, o sana tabi olan, senin izinde giden müminlere ki namaza devam ederler ve zekatı verirler

             Demek ki bu uyarma ve müjdeye layık olabilmek için, imandan sonra en azından bu iki özellik de şarttır

             Gerek fert ve gerekse toplum için namaz, dinin direği, zekat da köprüsü olduğundan namazı ve zekatı yerine getirmeyenler bu müjdeyi kaybetmiş olurlar

             Bunun için Hz

             Ebu Bekri's- Sıddîk bunları yerine getirmeyenlere harb ilan etti

             Ve o ahirete ancak bunlar kesinkes inanırlar

             İman ettikleri gibi, bu konuda tam mânâsıyla da muvaffak olurlar

             O inkılab günü bunlar isteklerine kavuşurlar



             4-Bu müjde niçin sadece bunlara has denilirse çünkü ahirete iman etmeyenlerin amellerini kendilerine süslemişizdir, güzel göstermişizdir de onların kalpleri kör olmuştur, Görmezler, duygusuzdurlar

             Onun için irşad kabul etmezler



             5- İşte bunlar, bu, ahirete inanmayan kör kalpliler o kötü azab kendilerine aid olan kimselerdir

             Kalp körlüğü, o ahirete imansızlık aslında en büyük rûhî felaket olduğu gibi, bunlar ahiretten önce dünyadaki inkılablarının pek kötü bir şekilde acısını da çekerler

             Ahirette ise bunlar daha çok ziyana uğrayacaklardandır



             6-Müminlerin ve kâfirlerin böylece durumları anlatıldıktan sonra, peygamberin haline geçilerek şöyle buyuruluyor: Ve muhakkak ki sen şüphesiz bu Kur'ân'a, hikmet sahibi ve her şeyi bilen Allah tarafından erdiriliyorsun

             Sözlerini Emin Ruh aracılığı ile indiriyor ise de, ondaki gizli ilâhî bilgiler, hikmetler ve ilâhî sırları sana aldıran ve anlatan doğrudan doğruya yüce Allah'tır

             Bunun bir örneğini anlatmak için önceki sûrede Musa olayında geçen "Rabbim bana hikmet bahşetti ve beni peygamberlerden kıldı" (Şuarâ, 26/21) âyetinin mânâsı açıklanarak buyuruluyor ki:

             7- Hani bir vakit Musa, ailesine demişti; ailesiyle Medyen'den çıkıp giderken Tuvâ vâdisinde soğuk ve karanlık bir gecede yolu şaşırmış, çakmak çakmış ve fakat taşı çakmamış, böyle her imkanın kesildiği tam bir çaresizlik anında Tûr yönünden kendisine bir ateş görünmüştü, o vakit demişti ki, ben gerçekten bir ateş hissettim

             Herhalde size ondan bir haber getirecceğim, yahut bir kor ateş parçası alıp geleceğim, belki bir ocak yakar ısınırsınız

             Demek ki, bütün ihtiyaç bu ikinin birinde toplanıyordu: Yoldan bir haber almak veya bir ocak yakmak

             Haber ahirete ait, ocak yakıp ısınmak dünyaya ait bir gaye olduğu için olmalı ki, haber getirmeyi önce söylemiştir



             8-Dikkat edilirse bu veciz ifadeden tefsir ve açıklamaya sığmayacak pek derin ilhamlar duyulur

             Sana, demeyip size, demesi ailesinden yalnız bir kişi kastedilmediğini anlatır

             Bu his üzerine ne zaman ki o ateşe vardı seslenildi ki haberin olsun mübarek kılındı bu ateşteki kimse ve çevresindeki

             Yani bu ateşin bulunduğu yer "O mübarek yerdeki vadinin sağ kıyısından (oradaki) ağaç tarafından..." (Kasas, 28/30) ifadesine göre mübarek bir yerdir

             Bu yerde bulunan ve bu ateşin etrafında dolaşan kimseler berekete nail olmuşlardır

             Bu bakımdan sen de bu ateşe geldin mübarek oldun

             Kadı Beydâvî gibi müfessirlerin kabul ettikleri bu tefsire göre bu ateşi hisseden yalnız Musa değildir

             "Bu ateşteki ve etrafındaki kimseler" geneldir

             Musa bu topluluğun bir ferdi olduğundan mübarek kılınmıştır

             Fakat bazı müfessirlerin bu ateşe gelen Musa olduğundan "Ateşteki kimse" Musa'dır, demişlerdir

             (Kasas, 28/29

             âyetin tefsirine de bkz.) Âlemlerin Rabbi olan Allah eksikliklerden münezzehtir

             Nidanın tamamlanmasından olan bu tesbih ve tenzih olayın büyüklüğüne hayret ettirmekle beraber, benzetme yanılgısına düşürmemek içindir



             9- Ya Musa, gerçekte O; nida eden benim, yani mutlak galip ve hikmet sahibi olan Allah



             10- Hem asânı bırak; yani burada bulunan başka bir şeye dayanmamalıdır

             "Nûn" harfinin şeddesi ile "cânn" hafif ve süratli yılan, yani bırakınca o asâyı sanki çevik bir yılanmış gibi kıvrılıyor gördü, görünce arkasını dönerek kaçtı ve geri bakmadı, korktu

             Ya Musa korkma! Zira Resul olanlar benim huzurumda korkmaz, yani ben şimdi sana peygamberlik veriyorum, peygamber gönderilmek üzere vahiy ve direktif alıyorsun

             Peygamberlere böyle vahyedildiği sırada korkmak yaraşmaz, ruhları tamamen melekler âlemine çekilmiş ve yüce Rabb'ın huzurunda buyrukları almaya dalarlar da, ondan korku hatırlarına bile gelmez

             Gerçi "Kullar içinde ancak âlimler, Allah'tan (gereği gibi) korkar" (Fâtır, 35/28) buyurulduğu ve peygamberlerin ise bilginlerin en bilgini olduğu için, onlarda Allah korkusu herkesten fazladır

             Fakat Allah'tan başka hiçbir şeyden korkmayacakları gibi, huzurda bulundukları buluşma yerinde bütün korku hissi dahi, Allah'tan başka her şey gibi silinip yalnız kavuşma zevki kalır



             11- Fakat zulmeden başka, ufak veya büyük günah yapmış olan huzurda bulunmaktan korkar, çünkü sorumluluğu var

             Zulmedip sonra kötülüğün arkasından bir güzelliğe



             --- ELMALILI TEFSİR - 349 ---

             değiştirmiş (tevbe etmiş) olan da bilsin ki ben çok bağışlayıcıyım, çok merhamet sahibiyim

             Yani sen de bir günah işledim diye korkuyorsan, korkma, bağışlandın!

             12-14- Bir de elini koynuna sok

             CEYB: Aslında yakanın göğüs üzerindeki açık yeri demektir

             Bizim "ceb" diye kullandığımıza dahi denilirse de tevil edilmiştir

             Çıksın bembeyaz olarak, fakat kusursuz, yani beyazlanması bir hastalık ve bela neticesi değil yalnız bir âyet, bir mucize olmak üzere

             Dokuz âyet, yani dokuz mucize arasında Firavun'a ve kavmine karşı, dokuz mucize: Âsa, Beyaz el, Sina dağı, Tûfan, Çekirge, Haşarat, Kurbağa, Kan, Felk, yani denizin yarılmasıdır

             (A'râf, 7/107, 108, 133

             âyetler ile diğer ilgili âyetlerin tefsirine bkz.) Sonra bak o bozguncuların sonu nice oldu? Yukarıda geçtiği ve Kasas Sûresi'nde geleceği üzere batırıldılar, lanetlenmiş oldular

             İşte bu bozguncu zalimlerin uğradıkları kötü sonuç, bugünkü zalimlerin uğrayacağı akıbet için de örnek bir derstir

             Zira Musa'ya öyle bir ateş hissettirerek her şeyden geçirip o sözünü söyleyen ve o mucizelerle peygamberlik verip Firavun ve kavmine gönderen o mutlak galip ve hikmet sahibi, âlemlerin Rabbi yüce Allah'ın ilâhî sırlarından veriliyor bu Kur'ân

             Bu ilâhî sırlara ait ilim ve hikmetten diğer bir misal ile müminlere olan müjdelerden bir örnek de şudur:  Meâl-i Şerifi

             15- Andolsun ki biz, Davud'a ve Süleyman'a bir ilim verdik

             Onlar: "Bizi mümin kullarının birçoğundan üstün kılan Allah'a hamd olsun" dediler

             16- Süleyman Davud'a varis olup dedi ki: "Ey insanlar! Bize kuş dili öğretildi ve bize her şeyden (nasip) verildi

             Doğrusu bu apaçık bir lütuftur."  17- Cinlerden, insanlardan ve kuşlardan müteşekkil orduları Süleyman'ın hizmetinde toplandı, hepsi bir arada (onun tarafından) düzenli olarak sevkediliyordu

             18- Nihayet karınca vâdisine geldikleri zaman, bir karınca: "Ey karıncalar! Yuvalarınıza girin; Süleyman ve ordusu farkına varmadan sizi ezmesin!" dedi

             19- (Süleyman) onun sözüne gülümseyerek dedi ki: "Ey Rabbim! Bana ve ana babama verdiğin nimete şükretmemi ve hoşnut olacağın iyi iş yapmamı gönlüme getir

             Rahmetinle, beni iyi kulların arasına kat."  20- (Süleyman) Kuşları gözden geçirdikten sonra şöyle dedi: "Hüdhüd'ü niçin göremiyorum? Yoksa kayıplara mı karıştı?"  21- "Ya bana (mazeretini gösteren) apaçık bir delil getirecek, ya da onu şiddetli bir azaba uğratacağım, yahut boğazlıyacağım!"  22- Çok geçmeden (Hüdhüd) gelip: "Ben, dedi, senin bilmediğin bir şeyi öğrendim

             Sebe'den sana çok doğru (ve önemli) bir haber getirdim

             23- "Gerçekten, onlara (Sebelilere) hükümdarlık eden, kendisine her türlü imkan verilmiş ve büyük bir tahta sahip olan bir kadınla karşılaştım."  24- "Onun ve kavminin, Allah'ı bırakıp güneşe secde ettiklerini gördüm

             Şeytan, kendilerine yaptıklarını süslü göstermiş de onları doğru yoldan alıkoymuş

             Bunun için hidayete giremiyorlar."  25- "Göklerde ve yerde gizleneni açığa çıkaran, gizlediğinizi ve açıkladığınızı bilen Allah'a secde etmezler."  26- "(Halbuki) O büyük Arş'ın sahibi olan Allah'tan başka tapılacak yoktur."  27- (Süleyman Hüdhüd'e) dedi ki: "Doğru mu söyledin, yoksa yalancılardan mısın, bakacağız."  28- "Şu mektubumu götür, onu kendilerine ver, sonra onlardan biraz çekil de, ne sonuca varacaklarına bak."  29- (Süleyman'ın mektubunu alan Sebe melikesi): "Beyler, ulular! Bana çok önemli bir mektup bırakıldı" dedi

             30- "Mektup Süleyman'dandır, Rahmân ve Rahîm Allah'ın adıyla (başlamakta)dır

             "  31- "Bana karşı baş kaldırmayın, teslimiyet göstererek bana gelin diye (yazmaktadır)."

             15- Kur'ân'ın, her şeyi bilen ve hikmet sahibi Allah tarafından verildiğini açıklamak için bildirilen ikinci kıssa olup bozguncuların zulüm ve inkâr ile uğradıkları kötü sonuçlarına karşılık, iyilerin ilim ve erdemlikle erdikleri olağanüstü başarılara misal ve peygamberlerin mucizesi yanında velilerin kerametine bir numune gösteriyor

             İçindeki şaşılacak şeylerin gerçekliğine özen göstermek için de özellikle and ile başlanmıştır

             Yani ilâhî yüceliğime and olsun ki, Davud ve Süleyman'a bir ilim verdik

             "Allah, ona (Davud'a) hükümdarlık ve hikmet verdi, dilediği ilimlerden ona öğretti." (Bakara, 2/251) ifadesine göre, hükümet ve hükümdarlık ile bilinen ve seçilen Davud ve Süleyman (a.s)a verilen ilâhî nimetlerden öncelikle ve yalnız ilmin ifade olunması, ilmin yüceliği ve öneminin hepsinden yüksek olmasındandır

             "İlmen" diye nekre (belirsiz) ifade edilmesi bunun olağanüstü bir ilim olduğuna işaret etmek içindir

             Şehristânî'nin "Milel ve Nihâl" isimli eserinde açıkladığı üzere, tarihin bildirdiğine göre Anadoluda ve Yunanlılarda Felsefenin ortaya çıkışı Süleyman (a.s) zamanında parlayan ilim ve hikmetin tesirinden olmuştur

             İkisi de dediler: Bizi mümin kullarının birçoğundan üstün kılan Allah'a hamd olsun

             Yani mülk ve devletle değil, üstünlük nimeti ile duygulanarak nimeti ifade ettiler ve ulaştıkları üstünlük nimetini, hükümet ve devleti Allah'tan bildiler ve bundan dolayı övgü ve saygı ile hamd ve senanın ancak onu veren Allah'ın hakkı ve hükmetme ve hükümdarlığın özellikle O'na ait olduğunu bilerek hareket ve şükrünü yerine getirmeye gayret ettiler

             Bu da onlara verilen ilmin alâmetlerinden biri oluyordu

             Firavun idaresine karşı iyilik ve fazilet sahibi bir idarenin ruhunu gösteren bu kelimesinin derin zevkini duyabilenler ne kadar mutludurlar

             Yüce Allah, o zalim, inkârcı, mağrur, bozguncu Firavun idaresini batırdıktan sonra, Davud ve Süleyman'a verdiği ilim ile bu şekilde Allah'ı bilip hamd eden bir faziletli idare yetiştirmişti



             16- Hem Süleyman, Davud'a varis oldu, onun yerine geçti

             "Peygamberler altın ve gümüş miras bırakmadılar, ancak ilim miras bıraktılar" hadis-i şerifine göre bu miras mal mirası değil, "Ey Davud! Biz seni yeryüzünde halife yaptık

             O halde insanlar arasında hak ve adaletle hükmet

             Heva ve hevese uyma" (Sâd, 38/26) buyurulduğu üzere, insanlar arasında hak ve adaletle hüküm yürütmek için yerine geçmek, yani bahsedilen ilim ve iyilikte, peygamberlik, hakimiyet ve siyasette yerini tutmaktır ki, bu yere Hz

             Davud'un ondokuz oğlundan Süleyman (a.s) geçti

             Ve, Allah'ın nimetini açıkça ifade ve bunu yaymakla kendilerine verilen mucizeleri kabul ve tasdik için halkı davet etmek üzere Ey insanlar! dedi

             Bize mantık-ı tayr öğretildi, mantıkuttayr, yani kuş dili öğretildi

             MANTIK: Aslında konuşma demektir

             Bununla beraber konuşmanın çıkış yeri olan ruhî kuvvet mânâsında da terim olarak kullanılmıştır

             Bilinen nutk (konuşma) ise gönülde gizli olanı anlatmak için seslenilen ve çoğunluğu dil ile çıkarıldığından dil, lisan veya lügat da denilen tekil veya mürekkeb (bileşik) söz ve kelimelerdir

             Ve "Allah, Âdem'e bütün isimleri öğretti" (Bakara, 2/31) âyetinin bildirdiğine göre insana has bir özelliktir

             Konuşmada aklî deliller veya olağan deliller bulunabilirse de asıl olan kullanılışı itibariyle bir mânâya delalet etmesidir

             (Konventionel)  Onun için konuluş itibariyle delaleti bulunmayan, bir mânâ ifade etmeyen bir sesle tabiî ve aklî bir ilgi ile bir mânâ ifade edilecek olursa, ona gerçek mânâda konuşma denmez

             Demek ki, konuşmanın hakikatinde biri cins, diğeri de fasıl (tür) olmak üzere iki açık özellik vardır

             Biri söz (isterse düşünce halinde olsun), biri konuluş itibarıyla bir mânâ ifade etmesidir

             Bundan dolayı bu ikiden yalnız birisi düşünülerek teşbih veya mecaz olarak konuşma denildiği de çoktur

             Mesela, hiçbir ses çıkarılmaksızın yazı veya başka şeyler gibi özel işaretler koyarak bir şey anlatmak, gizli bir konuşmanın ifadesi olmak üzere mecaz olarak konuşma sayıldığı gibi

             "Bu bizim kitabımızdır, sizin hakkınızda gerçeği söylüyor" (Casiye, 45/29) âyeti buna delildir

             Konuluş itibariyle bir delaleti bulunmayan herhangi bir sesle seslenişe de; aklî ve doğal bir işareti bulunmak veya mutlak sessizliğin tersi bir ses olmak yönünden teşbih veya şekilde benzeme yoluyla

             konuşma denildiği de malumdur

             Mesela güvercinin ötmesine udun çalmasına denilmiştir

             Şu halde konuşma denilen kavramda en önemli taraf, bir mânâ ifade etmesi olduğundan, mânâsız olan sözler bir yana atılıp delaletin konulmuş olması kaydından vazgeçilir de, gerek konuluş itibariyle, gerek aklî ve gerek doğal herhangi bir işaretle bir mânâ ifade edebilen sesler düşünülürse konuşmanın insana has olmayan bir anlamı elde edilmiş olur ki, işte mantıkuttayr, kuş dilinde de düşünülecek mânâ budur

             Bu sebepten kuşun çeşitli duyguları arasındaki münasebetleri idare eden özel duygu ve kabiliyeti, kuş dili ve duygularını ortaya koymak için çıkardığı sesler de kuş dili demek olur

             Mesela horozun yem aramak için deşinmesinde bir mantık vardır

             Yemi bulduğu zaman "dık dık" diye tavukları çağırması da bir konuşma, bir dil demektir

             Gerek kuşların, gerek diğer hayvanların böyle sesleriyle bir diğerine bir şeyler anlattıklarında şüphe yoktur

             Fakat bu mânâda kuş dilini bir dereceye kadar herkesin anlayabileceğine göre, Hz

             Süleyman'ın mucizesinde daha derin bir mânâ anlaşılması gerekmez mi, diye bir soru hatıra gelir

             Bundan dolayı, adı geçen peygambere mucize olarak kuşlar, ileride geleceği üzere Hüdhüd'ün söylediği gibi gerçekten tam bir söz söylediler, demişlerdir

             Çünkü Hz

             Peygamber'e ağaçlar, taşlar söylemişti; fakat bu mânâya göre de Süleyman (a.s)a kuş dili değil, kuşa insan dili bildirilmiş olur

             Halbuki "Bize kuş dili öğretildi." buyurulmuştur

             Bu sebepten önemli olan husus, kuşun söylemesinden çok, Süleyman (a.s)'ın anlamasında ve anlayışının derinliğindedir

             Hem de Kur'ân'ın ifadesine göre bu anlayış, sadece kuşun dilinde, lügatında değil mantığındadır

             O yalnız kuşların sesleri veya hareketleri ile ifade ettikleri hislerini anlamakla kalmıyor, o hisleri idare eden ana mantığı, işin gizli ilâhî sırlarını biliyordu

             Böylece onların şakımalarındaki yüce Allah'ı tesbih ve tazimlerini anladığı gibi, onları idaresi altına alarak kendine has teşkilatıyla ordusunda hizmette de kullanıyordu

             Eşyanın parçalarına ilişkin duyumlar, mantık'ın gerekli prensiplerinden olduğu için, duyguların ilmî görüşlerle erişilemeyen zorunlu bir mantığı vardır

             Zihinde parçaları birleştiren bir şekillenmenin meydana gelmesi için cüzden cüze, parçadan parçaya intikal, yani (temsil) bu mantıkla başlar

             İdare ve siyaset adamlarının değişik değişik işlere ait görüşlerde isabet edebilmeleri bu mantığın yaratılışlarındaki kuvvetiyle orantılı olur

             Kuşların, umumî söz ve lafızlar ortaya koyabilecek birleştirici bir şekillendirme gücüne sahip olduklarını bilmiyorsak da duygularının yüksekliği bilinmektedir

             Kuşun aslı, yüksek bir duyguyla uçmak özelliğini ortaya çıkaran bir hayat anlayışındadır

             Bunun için "mantıkuttayr" dersinden bizim zihnimize hemen gelen mânâ, kuşların duygularındaki ilişkileri sezecek kadar derin ve uzaklardaki parçalara girebilecek kadar yüksek bir his ve anlayış ile beraber, aynı zamanda kuşların tabiatı olan uçma ilminin dahi öğretilmiş olmasıdır

             Gerçekte "Süleyman'a sabah gidişi bir aylık mesafe, akşam dönüşü de bir aylık mesafe olan rüzgarı verdik." (Sebe, 34/12) ve "(Sülayman'a) istediği yere onun emriyle kolayca giden rüzgarı emrine verdik." (Sâd, 38/36) buyurulduğu üzere havanın Süleyman (a.s) emrine verilmiş olması, bu ilimle ilgili olduğu gibi; göz açıp kapayıncaya kadar kısa, bir anda bir tahtın getirilivermesi maddesindeki "Kitaptan bir ilmin" (27/40) de bu ilim olması gerekir

             Netice olarak, mantık-ı tayrda, kuş dilinden başka bir mânâ vardır

             "Yani mantıktır, kuş dili değildir" diyen Keşfü'l-Esrar sahibi ile beraber biz de buna meşhur olduğu üzre, yalnız "kuş dili" demeyi yeterli görmeyip Kur'ân'ın lafzını koruyarak "kuş mantığı" demeyi uygun buluyoruz

             Süleyman "Bize kuş mantığı öğretildi" demekle peygamberliğini anlatmış olduğu gibi, mülkünü anlatarak da şöyle demiştir

             Ve bize her şeyden verildi; her şey değil her şeyden

             Müfessirler bu deyimin çokluktan kinaye olduğunu söylüyorlar; bununla devlette, servetin önemine işaret edilmiştir

             Şüphesiz ki bu, zikredilmiş olan ve öğretilen ilim ile verilen servet doğrusu apaçık bir lütuftur

             Yüce Allah'ın hamd ve senaya layık olan ve mümin kullarından birçoğuna bile verilmemiş bulunan apaçık ihsanı ve lütfudur ki, bunun gerçek mânâda şükrünü yerine getirmek için, Allah'ın kullarını bu nimetten faydalanmaya çağırmak ayrıca bir vazifedir



             17-18- HAŞIR: Aslında halkı kendi yerlerinden çıkararak umumî bir topluluk şeklinde bir yere toplamaktır

             Bunun için çokluk ve yığılma ifade eder

             Bununla beraber mutlaka toplamak mânâsına da gelir

             Bu surette barış zamanındaki hali de ifade edebilirse de asker toplamanın seferberliği ifade etmesi daha açıktır

             Sözün gidişi de bunu anlatıyor

             Cinlerden, insanlardan ve kuşlardan askerleri toplanmıştı (En'âm Sûresi'ndeki "Böylece biz, her peygambere insan ve cin şeytanlarını düşman kıldık." 6/112 âyetinin tefsirine bkz.) da hepsi bir arada (onun tarafından) düzenli olarak sevkediliyorlardı hatta karınca vâdisi üzerine vardıklarında, "hatta" ibtidaiyyedir, yani bu sözün başladığını göstermekle beraber, aynı zamanda onun önceki söze bir nihayet olduğunu da gösterir

             "Bir hayli gittiler, hatta karınca vâdisi üzerine vardılar" demek olur

             "Üzerine" denilmesi de inmek üzere yüksekten geldiğine işaret eder

             Karınca Vâdisi Şam'da veya Tâif'te veya Yemen'de karıncası çok bir derenin adı olduğu söyleniyor

             Bununla beraber, karınca vâdisi, karınca alanı gibi, küçük bir hayvanlar âlemini akla getiriyor

             Karınca, küçük hayvanlardan mesel olageldiği gibi, kanatlı cinsi de bulunduğundan uçanlar kısmına da girer

             Ve burada bu sebeple zikredildiği söylenmiştir

             Bundan dolayı "hattâ" kelimesi, kuş mantığını bilmenin de bir gayerini ifade etmiş oluyor

             Karıncalar birçok hayvan meraklıları tarafından incelenmiş ve birçok ilginç hikayeler anlatılmıştır

             Topluluk halinde yaşadıkları herkes tarafından bilindiği gibi güçleri ve çalışmaları da bilinmektedir

             Komuta ile hareket ettikleri ve birbirlerine tebliğat yaptıkları ve postacıları ve kontrolörleri bulunduğu kaydedilmiştir

             Nasıl söylediklerini bilmesek de, herhalde bir şeyler anlattıklarını biliyoruz

             Burada şunu kaydedelim; karıncaları araştıran bir uzman, yuvalarının önüne bir şeker koyuyor, birkısmı bunu haber alıp yemeye başlıyorlar

             Derken şekerin üzerine biraz rakı döküyor; birkısmı kaçıyor, birkısmı yiyor, sarhoş oluyor

             Kaçanlara da, yiyenlere de başka renkte boya ile işaret ediyor; kaçanlar yuvaya haber veriyorlar, bir müddet sonra kalabalıkla gelip sarhoş olanları öldürüyorlar

             Bir karınca dedi ki, hem denildiğine göre, dişi bir karınca Ey karıncalar! yuvalarınıza girin, yerlerinize çekilin yoldan Süleyman ve ordusu farkına varmadan sizi ezmesin

             Yani bile bile bir karıncayı sebepsiz öldürmezler, ama farkında olmadan kırar geçirirler

             Onun için yerlerinize çekilin de kendinizi kırdırmaya sebep olmayın, diye edeb ve incelik içerisinde bilgiç bir tavırla arkadaşlarını korudu ki, burada ince bir karınca siyaseti vardır

             Fahreddin Razî der ki; bazı kitaplarda gördüğüme göre, o karıncanın diğerlerine içeri girmelerini emretmesi şunun içindir ki, kavmi, Süleyman (a.s.) 'ın büyüklüğünü görürler de yüce Allah'ın kendilerine olan nimeti hakkında inkâra düşerler, diye korktu

             "Sakının sizi kırmasınlar" demekten kasdı bu idi, yani morallerinin kırılması idi

             Bu şekilde dünyalığa dalmış kimselerle oturup kalkmanın sakıncalı olduğuna bir uyarı vardır



             19- Bunun üzerine onun sözünden gülerek tebessüm etti

             Karıncanın kavmi hakkındaki tedbir ve siyaseti ve kendi askeri hakkındaki bakışının güzelliği hoşuna gitti

             Ve herhalde bir karıncanın bunları övgü yerinde bile bile değil, istemeyerek yapabilirler diye bir özür olarak görmesi de tuhafına geldi

             Ve onun bütün bu duygularını yüce Allah'ın kendisine bildirmesinden de sevinerek duygulandı da dedi: "Ey Rabbim! Bana ve ana babama verdiğin nimete şükretmemi ve iyi iş yapmamı gönlüme getir

             Rahmetinle beni iyi kulların arasına kat." böyle dua etti: Rabbından iki şey istedi: Birincisi kendini nefsine bırakmayıp doğrudan doğruya idare ederek nefsine düzen ve disiplin koymasını istedi ve bunda iki gaye gözetti

             Birisi diye gerek kendisine ve gerekse ana babasına olan geçmiş nimetlere şükür, diğeri de diye gelecek için hoşnutluğa uygun olacak şekilde iyi hizmetler yapmaya muvaffak olmak ki, bunun ikisi dünyada ahiret sevabının vesilesini istemek; ikincisi de İyi kullarının içinde ilâhî rahmetine beni kat diye ahiret sevabının kendisidir

             Burada "salah"dan maksad tam bir iyiliktir ki, hiçbir günah lekesi olmaksızın Rahmân olan Allah'ın rahmetine kavuşmaktır

             Hz

             Süleyman'ın bu duası ile ortaya koyduğu kutsal ruh hali, fazilet duygularının önderi olması gereken devlet adamlarına çok yüksek



             --- ELMALILI TEFSİR - 350 ---

             ilhamlar verecek dersleri içinde bulundurmaktadır



             20- Öyle dedi ve ve tayrı (kuşları yahut uçar kuvvetleri) teftiş etti

             Demek ki, en küçük unsurlarına varıncaya kadar devletin kuvvetlerini ve işlerini teftiş ve tetkik etmek devlet adamının görevidir

             Araştırdı da niye, dedi, ben hüdhüd'ü görmüyorum? Kamus tercemesinde der ki, "Hüdhüd" harflerinin ötre okunması ile mutlaka gargara eden, yani nağme ve ezgilerle öten kuşa denir

             Ve özellikle bilinen kuşun ismidir ki çavuş kuşu ve ibibik dedikleri kuştur

             "Hedhede" den alınmadır, bunu daha sonra açıklayacağız

             Ve ona "hüdehid" dahi denir, "ulebit" vezninde

             Ve "hüdâhid" denir, "ulâbit" vezninde ve hüdhüd, ötmesi çok olan güvercin kuşuna dahi denir

             Demek ki, Hüdhüd kelimesi, çavuş kuşunda isim, diğerlerinde vasıf yani bir özelliktir

             Müfessirler, bilinen çavuş kuşu ile tefsir etmişlerdir

             Alûsî şöyle der: Kokar kuş diye bilinir ki, kan yer, Demirî'nin zikrettiğine göre Ebu'l-ahbar (Haberler babası), Ebu'r-rebi' (Bahar babası) ve Ebu Sümame ve benzer künyelerle künyelenir

             Bazıları "Okçuların kanadını kırdığı hüdhüdçük gibi..." mısrasında hüdahidin, hüdhüd'ü nism-i tasgiyri olduğunu kabul etmişlerdir

             Düveybbe ve şüveybbede, düvabbe ve şüvabbe gibi

             Kâdı Beydâvî'nin naklettiğine göre rivayet ediliyor ki, Süleyman (a.s) Beyt-i Madis'in inşasını tamamlayınca hac için hazırlanıp Harem-i Şerife gitti

             Burada istediği kadar kaldıktan sonra Yemen'e yöneldi

             Sabahleyin Mekke'den çıkıp öğleyin San'a'ya vardı

             Arazisi hoşuna gitti, oraya kondu, fakat su bulamadı

             Hüdhüd ise yol göstericisi idi, suyu iyi bulurdu

             Bunun üzerine onu aradı, bulamadı, çünkü Süleyman (a.s) indiğinde havada bir devir yapmış, diğer bir hüdhüdün durduğunu görmüş, yanına inmişti

             İkisi anlaşmışlar, bunun üzerine onun anlattığını görmek üzere beraber uçmuş, daha sonra ikindiyi müteakip gelip anlatmıştı

             Beydâvî bunu anlattıktan sonra "Yüce Allah'ın hayret verici kudretinde ve özel kullarına bahşettiği hususiyetlerde belki bundan daha büyük şeyler vardır

             Onları tanıyanlar kabul ve tasdik eder, iman etmeyen münkirler de inkâr ederler" diye bir hatırlatma ve ikaz yapmıştır

             Burada uçan şeylerin bir posta veya keşif uçağı gibi düşünülmesi de mümkündür

             Uçağı görüp bilen zamanımız inkârcılarının bunları inkâr etmesi ise büsbütün mânâsızdır



             21-22- Bir sultan-ı mübin ile, yani mazeretini gösteren apaçık bir delil ile de dedi: Ben senin bilmediğin bir şeyi öğrendim, henüz varmadığın yere vardım, dolaştım, keşifte bulundum

             Sence tam bilinmeyen bilgiyi etrafıyla kavradım

             Yerine getirdiği hizmetin zevkiyle neşelenen Hüdhüd'ün bu şekilde söze başlamasında Süleyman (a.s)'a karşı Allah tarafından bir uyarı inceliği vardır

             Sana Sebe'den çok doğru (ve önemli) bir haber getirdim, bunda devlete arz olunacak haberlerin iyi araştırılarak şüpheden uzak olması gereğine işaret vardır



             23-SEBE': Aslında bir hanedan veya kabile ismi olup sonradan Yemen'de evleri olan Me'rib şehrine de isim olmuştur

             (Sebe' Sûresi'ne bkz.) Ben bir kadın buldum

             Beydâvî ve diğerleri de bu kadını meşhur olan ismiyle "Belkıs binti Şerahîl" diye kaydediyor

             Ebü'lFidâ tarihinde "Belkıs binti Hedhad b

             Şürahbil" denilmiş ve yirmi sene meliklik ettiği zikrolunmuştur

             Onlara melike bulunuyor kendisine her şeyden verilmiş ve büyük bir tahtı vardır

             Kadının servet ve saltanatını böyle büyüterek anlatması, Süleyman (a.s) ı heyecana getirmek için oluyor



             24-27- Fakat dikkate değer husus şu ki, Süleyman (a.s) bunlara hiç önem vermiyor ancak "Onun ve kavminin, Allah'ı bırakıp güneşe secde ettiklerini gördüm." diye onun ve kavminin Allah'ı bırakıp güneşe taptıklarını anlatınca, o zaman bakalım, dedi doğru musun yoksa yalancılardan mısın? Demek ki, Hüdhüd'ün "Çok doğru ve önemli haber" diye teminat vermesini yeterli görmedi, haber-i vahid ile amel etmedi

             Zira bir taraftan başkalarının hakları ortaya çıkıyordu, aynı zamanda Hüdhüd kaybolduğu için töhmet altında bulunuyordu

             Bu sebepten "Eğer fâsıkın biri size bir haber getirirse onun doğruluğunu araştırın, yoksa bilmeden bir topluluğa sataşırsınız." (Hucurât, 49/6) âyetine uygun olarak amel etmek gerekiyordu



             28-Bunun için şu emri verdi: Şu mektubumu götür de, onlara bırak, sonra onlardan biraz çekil de ne sonuca varacaklarına bak

             Burada Hüdhüd bir posta hizmetinde kullanılmış oluyor

             Fakat bunda bir güvercinin mektup götürmesinden fazla bir şey var

             Çünkü bıraktıktan sonra çekilip netice hakkında bir gözlem yapması da emrediliyor



             29-Hüdhüd bu emri yerine getirdi

             Onun için kadın Ey milletin beyleri, ulular, dedi bana bakın! Bir mektup bırakıldı bana, çok mühim: Süleyman'dan

             30- ve şöyle "Rahmân ve Rahîm Allah'ın adıyla (başlamaktadır.)"

             31- Doğrusu bana karşı başkaldırmayın, teslimiyet göstererek bana gelin

             Bu ifadenin zahirine göre mektup bu şekilde Arapça yazılmıştır

             Sebe', Hımyeriler Arap oldukları için demek ki, Süleyman (a.s) onlara mektubunu kendi lisanları ile yazmıştır

             Asıl mektubun İbrânîce yazılmış olup da bu ifadenin, onun tercemesi veya özeti olması da mümkündür

             Netice olarak kadın mektubu alınca memleketin bütün işlerine karar veren ve uygulayan bir meclise sundu

             Bunu burada memleketin beyleri, büyükleri diye tercüme ediyorum, çünkü: Meâl-i Şerifi

             32- (Sonra Melike) dedi ki: "Beyler, ulular! Bu işimde bana bir fikir verin

             (Bilirsiniz) siz yanımda olmadan hiçbir işi kestirip atmam."  33- Onlar, şöyle cevap verdiler: "Biz güçlü kuvvetli kimseleriz, zorlu savaş erbabıyız, buyruk ise senindir; artık ne emredeceğini düşün taşın."  34- Melike, "Hükümdarlar bir memlekete girdiler mi orayı perişan ederler ve halkının ulularını hakir hâle getirirler

             (Herhalde) Onlar da böyle yapacaklardır" dedi

             35- "Ben (şimdi) onlara bir hediye göndereyim de, bakayım elçiler ne (gibi bir sonuç) ile dönecekler."  36- (Elçiler, hediyelerle) gelince Süleyman şöyle dedi: "Siz bana mal ile yardım mı etmek istiyorsunuz? Allah'ın bana verdiği, size verdiğinden daha iyidir

             Ama siz, hediyenizle böbürlenirsiniz."  37- "(Ey elçi) Onlara var (söyle); iyi bilsinler ki, kendilerine asla karşı koyamayacakları ordularla gelir, onları, muhakkak surette hor ve hakir halde oradan çıkarırız!"  38- (Sonra Süleyman müşavirlerine) dedi ki: "Ey ulular! Onlar teslimiyet gösterip bana gelmeden önce, hanginiz o Melike'nin tahtını bana getirebilir?" 39- Cinlerden bir ifrit, "Sen makamından kalkmadan ben onu sana getiririm

             Gerçekten bu işe gücüm ve güvenim var." dedi

             40- Kitaptan ilmi olan kimse ise, "Gözünü açıp kapamadan, ben onu sana getiririm" dedi

             (Süleyman) onu (Melike'nin tahtını) yanıbaşına yerleşivermiş görünce, "Bu, dedi, şükür mü edeceğim, yoksa nankörlük mü edeceğim diye beni sınamak üzere Rabbimin (gösterdiği) lütfundandır

             Şükreden ancak kendisi için şükretmiş olur; nankörlük edene gelince, o bilsin ki Rabbim müstağnidir, çok kerem sahibidir."  41- (Süleyman devamla) dedi ki: "Onun tahtını bilemeyeceği bir vaziyete sokun; getirin bakalım tanıyabilecek mi, yoksa tanıyamayanlardan mı olacak?"  42- Melike gelince, "Senin tahtın da böyle mi?" dendi

             O şöyle cevap verdi: "Tıpkı o! Zaten bize daha önce bilgi verilmiş ve biz teslimiyet göstermiştik."  43- O'nu, Allah'tan başka taptığı şeyler alıkoymuştu

             Çünkü kendisi inkârcı bir kavimdendi

             44- Ona "köşke gir!" dendi

             Melike onu görünce derin bir su sandı ve eteğini

             çekti

             Süleyman "Bu billurdan yapılmış, şeffaf bir zemindir" dedi

             Melike dedi ki: "Rabbim! Ben gerçekten kendime yazık etmiştim

             Süleyman'ın maiyyetinde, âlemlerin Rabbi olan Allah'a teslim oldum."

             32- Ey mele' ey milletin beyleri, uluları, ey heyet, dedi: bana bir fetva, fikir verin

             İFTÂ, bir zorluğun açıklanması ile güç vermektir

             Ve şer'î işlerde bilindiğine göre burada bu tabir, bu meclisin hüküm verme yetkisini ifade etmekten uzak değildir

             Emrimde, yani bir işimde, yahud vereceğim emir hakkında sizler bana şahit olmadıkça -yahud siz yanımda olmadıkça ben hiçbir işi kestirip atmam, yani şimdiye kadar devlet işlerinden hiçbirinde keyfi idare yapmadım, sizin oyunuzu almadan hiçbirini kendiliğimden yürürlüğe koymadım, her ne emir verdimse sizin huzurunuzda ve sizin görüşlerinizi alarak verdim

             Onun için bu mektup işinde de sizin fikir ve fetvanızla kuvvet almak istiyorum

             "Siz yanımda olmadıkça." denilmesinden, bunların önemli işleri danışma için huzurunda toplanması alışılmış olan bir topluluk olduğu anlaşılıyor

             Bunların, herbiri onbin kişiyi temsil etmek üzere üç yüz on iki kişi olduğu da rivayet edilmiştir

             (Katade)

             33-Bu heyete söylenen bu noktada, şimdiye kadar hükümet işlerinde keyfi idare yapılmamış olması övülmüş ve görüşlerinin esas tutulmuş olduğu açıklanmak suretiyle hoş bir tavır gösterilerek danışmanın önemi belirlenmiştir ki, bunun açık bir meşrutiyet geleneği olduğu anlatılmaktadır

             Fakat gelecek sözden de anlaşılacağı üzere bu meşrutiyet emir ve kumandaya karışma derecesine varmayan uygun bir danışma ve fikir verme özelliğinden ileri gitmediği için tefsirciler burada yalnız istişare ve danışmanın öneminden söz etmişlerdir

             Bu heyet dediler: Biz kuvvet sahipleriyiz ve şiddetli bir şavaş ehliyiz

             Bazıları bu sözü, biz kuvvet adamları, harb ve savaş ehli askerleriz, siyaset ve görüş serdetmekten anlamayız, ne emredersen onu yaparız mânâsında anlamışlardır

             Bunun, asker mantığını göstermesi yönüyle kayda değer bir mânâ olduğunda şüphe yoksa da "bu işimde bana fikir verin" diye başlayan sözün geçiş şekli, yalnız bir askerî şuradan ibaret olmadığına açık bir delildir

             "Biz" diyenler kendilerini değil, mektuba muhatap olan topluluğun, yani devletlerinin kuvvetlerini kasdetmişlerdir

             Teslim olmamak için savaşmak gerekeceğini düşünerek güç ve kuvvetimiz vardır, şiddetli harp edebiliriz, diyorlar, bununla birlikte harp etmeliyiz demiyorlar ve emre karışmayı uygun bulmuyorlar da savaş olmadan bir çare bulunabildiği takdirde sevinç duyacaklarını andırır bir şekilde yetkileri teslim ederek ve siyasal bir taktik göstererek sözü şöyle bitiriyorlar: Bununla birlikte buyruk senindir, sana ait bir görevdir

             Bak şimdi ne emredeceğini düşün taşın

             Harp mi yaparsın, yoksa barışa bir yol mu bulursun?

             34-Bunun üzerine harp düşüncesini bir tarafa bırakmak üzere dedi muhakkak ki melikler bir memlekete girdiklerinde, yani harbederek girdikleri zaman onu bozar perişan ederler ve halkının ulularını perişan ve hakir hale getirirler, öldürme, esaret, başka yere sürme, hapis ve benzerleri gibi çeşitli aşağılama, hakaret ve kötülüklere düşürürler böyle de yaparlar mı yaparlar

             Yani "bana karşı baş kaldırmayın" diyen Süleyman da böyle yapar mı yapar

             Bundan dolayı harpten mümkün olduğu kadar sakınmak ve memleketi düşman baskınına uğratmaya sebebiyet vermemek gerekir



             35- Ve (şimdi) ben onlara bir hediye ile elçi göndereceğim de bakacağım elçiler ne (gibi bir sonuç) ile dönecekler? Bu şekilde huylarını yoklayacağım da ona göre hareket edeceğim

             Bakalım mal ve ellerine gelecek nimetlerle savuşturulabilecek kimseler mi? Müfessirler bu hediyenin ne olduğu hakkında geniş rivayetler vermişlerdir



             36-37- (Elçiler, hediyelerle) gelince Süleyman'a, hediyeyi kabul etmeyip şu şekilde karşılık verdi: "Dedi ki: Siz bana mal ile yardım mı etmek istiyorsunuz?..."

             38-39- Ey heyet, ey ulular, dedi

             Bu heyetten maksat açıklanmamıştır

             "Cinlerden, insanlardan ve kuşlardan müteşekkil orduları Süleyman'ın hizmetine toplandı" (Neml, 27/17) âyetindeki orduların komutanları (başkanları) olsa gerektir

             O kadının tahtını bana kendileri müslim olarak gelmeden önce hanginiz getirir? Süleyman (a.s) onların hediyelerine güvendiklerini bilmişti

             Bu sebepten, hediyelerini tehdit edercesine geri gönderince, geleceklerini de bildiğinden gelir gelmez iman etmelerine sebep olacak olağanüstü bir şey göstermek istediği rivayet olunur ki, elçiler kadına varıp Süleyman (a.s)'ın dediğini anlattıklarında "durumu bilmiş vallahi, bu yalnız bir melik değil, biz bunun karşısında güç gösteremeyiz" demiş ve tekrar bir elçi gönderip "kavmimin beyleriyle huzuruna geliyorum, buyruğunu ve davet ettiğin dinini görmek isteğindeyim" diyerek yanında büyük bir kalabalıkla hareket etmiş ve tahtını köşklerinin en sağlam ve korunmuş yerine koydurup kapıları kilitleterek önemli bir şekilde koruma altına aldırmıştı

             Cinlerden bir ifrit, dedi, Ragıb'ın Müfredatı'nda: İfrit, yani pis, çetin demektir

             Şeytan gibi insan hakkında da kullanılır, ifrit nifrit, denilir

             İbnü Kuteybe demiştir ki: "İfrit, 'müvesseku'l-halk' yani yaratılışı kuvvetli, demektir

             Aslı, toprak demek olan 'afer' dendir

             'Afere' güreşti, yere yıktı, demektir." "Ahkâmu'l-mercan fi ahkâmi'l-cânn" isimli eserde Ebu Amr b

             Abdülberr' den naklen der ki; Lisanı iyi bilen kelâm âlimleri cinleri dereceler halinde zikrederler

             Yalın olarak cin dediklerinde "cinnî" derler

             İnsanlarla birlikte oturanını kastettiklerinde "âmir", çoğulunda "ummâr" derler

             Çocuklara musallat olana "ervah" derler

             Kötü olup başedilmez bir hale gelirse 'şeytan' daha çoğalır ve kuvvetlenirse "ifrit", çoğulunda da "efârhit" derler

             Demek ki ifrit, kötülük ve pislikte son dereceyi bulmuş ve şeytanlıkta ileri gitmiş, tuttuğunu devirir, kuvvetli, becerikli, ele avuca girmez bir kerata demektir

             Öyle insana da isim olarak verildiği için âyette "cinden" diye açıklanmıştır

             Ben onu (o tahtı) sen makamından kalkmadan önce sana getiririm

             Her gün makamında sabahtan öğleye kadar oturduğu rivayet ediliyor

             Ve gerçekten bu işe gücüm ve güvenim var, yani kolay getiririm, hem de hiçbir şekilde güveni kötüye kullanmam, bozup değiştirmeden hiçbir şey kaybetmeksizin getiririm diye üsteleyerek güvenlik hissi vermeye çalıştı



             40-42- Yanında kitaptan ilmi olan kimse ben sana onu, gözünü açıp kapamadan getiririm, dedi

             Bu kişinin kim olduğu hakkında değişik sözler vardır

             İbnü Mes'ud'a göre: Hızır (a.s)dır

             İbnü Abbas'ın meşhur görüşüne göre, Süleyman (a.s)ın veziri Asaf b

             Berhıya'dır ki, sıddık (dosdoğru) idi

             Dua edildiğinde Allah'ın mutlak kabul edeceği ism-i azamı bilirdi Hz

             Süleyman'ın bir mucizesi olarak veziri böyle bir keramet göstermiştir

             Fahreddin Razi, bu kişinin Süleyman (a.s)'ın kendisi olmasını birçok yönden daha uygun bulmuştur

             Bu cümleden olarak, mevsûlün, sıla ile bilinene işaret olması kaidesine göre burada Kur'ân'ın âyetleri iyi düşünüldüğünde "Yanında kitaptan bir ilim" olmakla bilinen kimse ancak Süleyman (a.s)dır

             Çünkü yukarda "Andolsun ki biz Davud'a ve Süleyman'a bir ilim verdik." (27/15) "Süleyman, Davud'a varis oldu ve (Süleyman) Ey İnsanlar! Bize kuş dili öğretildi, dedi." (27/16) buyurulmuştu, ancak bu şekilde "Onu ben getiririm" sözü İfrit'edir

             Süleyman, İfrit'e karşı söylemiştir diye zamir ile zikredilecek yerde işin büyüklüğünü anlatmak için mevsul getirilmiş ve bununla yukarda zikredilen ilimden bir örnek gösterilmiştir

             Bununla beraber çoğunluk bu kişinin Süleyman (a.s)ın kendisi değil, adamlarından birisi olmasını ifadenin gelişine daha uygun bulmuşlardır

             Muhyiddin-i Arabî "Füssûs" isimli eserinde "Bu Süleyman (a.s)'ın ashabından birisi eliyle olmuştur ki,orada bulunanların nefislerinden Süleyman (a.s)'ın şanı için daha yükseltici olsun." demiştir

             Gerçekten adamlarından böyle kerametin meydana gelmesi kendisinin daha yüksek oluşuna işaret demektir

             Ve bu ilmin, ona verilen ilimden olduğunu anlatır

             Bu taht ne kadar uzaklıktan getirildi? Yukarda Hüdhüd kıssasında San'â'ya kadar varıldığına dair bir rivayet geçmişti

             San'â'dan ise Sebe' üç günlük uzaklıktadır, deniliyor

             Bazıları da, bu sırada Süleyman (a.s) San'â'dan dönmüş, Şam toprağında bulunuyordu, demişlerdir

             Bu takdirde iki aylık uzaklık demektir

             Bu kadar uzaklıktan bir taht göz kırpıncaya kadar



             --- ELMALILI TEFSİR - 351 ---

             nasıl gelir? Şüphe yok ki bu, basit bir olay değil, bir keramet ve mucize olmak üzere söz konusudur

             Muhyiddin-i Arabî bunu şöyle anlatmıştır: Asaf, tahtın yapısında değişiklik yaptı da, onu bulunduğu yerde bırakıp her an meydana gelmekte olan yeniden yaratılmakta olunduğunu bilen kimselerden başkasının aklının eremeyeceği bir şekilde Süleyman (a.s)'ın yanında meydana getiriverdi

             Mevcud olduğu an, yok olup kaybolduğu anın aynı idi

             İkisi bir anda idi ve Asaf'ın sözü zamanda fiilin aynı idi

             Zira olgun kimseden çıkan söz, yüce Allah'ın "ol" sözü yerindedir

             Bu tahtın oluşumu konusu, en zor konulardandır

             Ancak bahsettiğimiz meydana getirme ve yerinde bırakmayı idrak eden kimseler müstesna

             Taht, ne bulunduğu yerden başka yere taşındı ve ne de yeryüzü onun için dürüldü veya yarıldı

             Şeyhin "Hayır, onlar yeni bir yaratılıştan şüphe etmektedirer." (Kâf, 50/15) âyetinden anladığı yeni bir yaratılış konusu son zamanlarda Descartes felsefesine kadar geçmiş bir görüş, bir nazariyedir

             Fakat bunun buraya tatbiki, âyetin açık ifadesine uygun değildir

             Çünkü âyette "yaparım" denmemiş

             "getiririm" denmiştir

             "Ben onu sana göz açıp kapayıncaya kadar getiririm" denilmesiyle de bir zaman ifade edilmiştir

             Çabucak bir göz atıverme değil, hatta göz açıp kapayıncaya kadar da değil, bunlardan daha uzun olarak iki tarfe, iki bakış arasını ifade eder

             Ve bu bir saniyeyi bile geçebilir Fakat Şeyh, bunu bir an kabul etmiş

             Halbuki bir hareketin meydana gelmesi en azından iki an gerektirdiğinden, bir anda hareket olabileceğini düşünmek tenakuz olacağından, meseleyi zorlaştırarak, hareketsiz olarak bir şeyin meydana gelmesini göstermek için o yönde tevil etmiştir

             Çünkü kendisinde imkansızlık olana "kün=ol" emri uygun düşmez

             Fakat hatırlattığımız gibi, âyet bunu bir an değil, en kısa bir zaman ile ifade etmiştir

             En azından diyecek kadar bir zaman var

             Gerçekte "Asaf'ın sözü zaman yönünden yaptığı işin aynı idi." demekle Şeyh tamamen gerçeği söylemiştir

             Bu sözde, yani sözünde iş, yapma değil, getirmedir

             Bunu söylemesi ile getirmesi bir olmuştur

             Yani söyleyinceye kadar getirmiştir

             Zira ilmini biliyordu.Bir saniyede binlerce kilometrelik sürat zamanımız teknolojisinin düşünmeye alışık olduğu konulardandır

             Önemli olan nokta, ancak bu hareketi yapmak için tatbik olunacak kuvveti ve fenni bilmekten ibarettir.Bir yıldırımda, bir elektrikte, bir telgrafta, görülen bu sürat bir cisimde de görüle bilir

             Yakından tesir gösterdiğini gördüğümüz iradenin bir telsiz gibi uzakta da etkili olabildiğini gösteren misaller de yok değildir

             Bir çekim kanunu ile gökyüzü cisimlerinin fezada uçuştuğu, bir irade ile organların vucutta oynadığı gibi, bir irade ile uzaktaki bir cismin boşlukta uçup yer değiştirmesi de kitabda, Levh-i mahfuz'da belli ve mevcut olan bir ilimdendir

             Derdemez onu yanıbaşına yerleşivermiş görünce bu, dedi, Rabbimin lütfundandır

             Normal bir ilâhî hadise değil "Bizi mümin kullarının birçoğundan üstün kıldı." (Neml, 27/15) âyeti ile işaret edildiği üzere özel ihsanı olan bir keramet veya mucizedir

             "Beni imtihan etmek için: Şükür mü edeceğim, yoksa nankörlük mü"

             Ona dedi: Tahtını bilemeyeceği bir vaziyete sokun, o değilden gösterin, yabancılaştırın, bakalım doğruyu bulabilecek mi? Kendininki olduğunu bilecek, vaziyeti kavrayacak, gerçeği anlayacak mı? Yoksa tanımayıp yola gelmezlerden mi olacak? Tahtının getirilmiş olması şaşırtıcı bir işle mülk ve hükümranlığının elinden alınmış olduğuna işarettir

             Böyle korkutucu bir anda, o tahtın o değilmiş gibi gösterilmesinde büyük bir incelik ortaya konulmuş ve bununla onun yeteneği üzerinde bir deney yapılmak istenmiştir

             Bunun üzerine gelince; senin tahtın da böyle mi? denildi

             Bu senin tahtın denilmedi, o değilmiş gibi gösterildi

             Sanki tıpkı o, dedi zaten bize daha önce bilgi verilmişti

             Bu mucizeden evvel Hüdhüd'ün mektup getirmesi gibi tesbit ve duyduğumuz şeylerle Allah Teâlâ'nın kudretine ve senin peygamberliğinin doğru olduğuna bilgi sahibi olmuştuk

             Ve biz teslimiyet gösterip müslüman olmuştuk, dedi

             Hiç şaşırmadan durumu olduğu gibi kavrayarak ustaca söz söyledi, peki öyle de önce niçin gelmedi?  Önce, Allah'tan başka taptığı şeyler (dünya saltanatı) kendisini alıkoymuştu

             Çünkü kendisi inkârcı bir kavimdendi



             44- Denildi ona, gir köşke

             "Sarahat" kelimesinden sarh, köşk ve kule gibi yüksek bina; "Sarhatüddâr" konağın sahası, sahnı, avlusu, alanı, meydanıdır

             Derken onu görünce bir su sandı ve inciklerinden açtı, etekleri ıslanmasın diye topladı, paçaları göründü; önce şaşırmamışken bu defa şaşkınlık gösterdi

             Süleyman bu dedi, billurdan döşenmiş bir meydandır

             Bir billur saray ve girişinden meydanına kadar büyük bir havuz yapılıp içine su salınmış, yine içine balık vesair deniz hayvanları konulup üzeri şeffaf cam ile döşenmiş

             O vakit kadın, dedi Rabbim! Ben gerçekten kendime yazık etmişim, boş şeylere tapmışım

             Şimdi Süleyman'ın maiyyetinde İslâm'a erdim âlemlerin Rabbı Allah'a teslim oldum

             Müfessirlerin, çoğunun kanaatine göre Süleyman (a.s) onunla evlenmiş ve mülkünde bırakmıştı

             Üçüncü kıssa: Meâl-i Şerifi

             45- Andolsun ki, Allah'a ibadet edin diye Semud'a da kardeşleri Salih'i gönderdik

             Hemen birbirleriyle çekişen iki zümre oluverdiler

             46- Salih dedi ki: "Ey benim kavmim! İyilik dururken niçin kötülüğe koşuyorsunuz? Ne olur Allah'a istiğfar etseniz, belki rahmetine ulaşırdınız."  47- Cevap verdiler: "Senin ve beraberindekilerin yüzünden uğursuzluğa uğradık." Salih: "Size çöken uğursuzluk (sebebi) Allah katında (yazılı) dır

             Belki siz imtihana çekilen bir kavimsiniz" dedi

             48- O şehirde dokuz çete vardı ki, bunlar yeryüzünde bozgunculuk yapıyorlar, iyilik tarafına hiç yanaşmıyorlardı

             49- Allah'a and içerek birbirlerine şöyle dediler: "Gece ona ve ailesine baskın yapalım; sonra da velisine, 'Biz o ailenin yok edilişi sırasında orada değildik, inanın ki doğru söylüyoruz' diyelim."  50- Onlar böyle bir tuzak kurdular, biz de kendileri farkında olmadan onların planlarını altüst ettik

             51- İşte bak! Tuzaklarının akibeti nice oldu: Onları da, kavimlerini de toptan helak ettik

             52- İşte haksızlıkları yüzünden çökmüş evleri! Bilen bir kavim için elbette bunda bir ibret vardır

             53- İman edip Allah'a karşı gelmekten sakınanları da kurtardık



             45-53- REHT, ona kadar olan çeteye denir

             TİS'ATÜ REHT, görünüşe göre dokuz çete demek ise de müfessirlerin çoğu bunu dokuz kişilik bir çete diye tefsir etmişlerdir

             Dördüncü Kıssa: Meâl-i Şerifi

             54-58- 54- Lût'u da (peygamber olarak kavmine gönderdik)

             O, kavmine şöyle demişti: "Göz göre göre hala o hayasızlığı yapacak mısınız?"

             55- "Siz ille de kadınları bırakıp şehvetle erkeklere yaklaşacak mısınız? Doğrusu siz beyinsizlikte devam edegelen bir kavimsiniz!"

             56- Buna kavminin cevabı sadece: "Lût ailesini memleketinizden çıkarın; baksanıza onlar (bizim yaptıklarımızdan) temiz kalmak isteyen insanlarmış!" demelerinden ibaret oldu



             57- Bunun üzerine onu ve ailesini kurtardık

             Yalnız karısı müstesna; onun geride (azaba uğrayanların içinde) kalmasını takdir ettik



             58- Onların üzerlerine öyle bir yağmur indirdik ki, ne kötü idi uyarılanların yağmuru!

             Meâl-i Şerifi

             59- (Resulüm!) de ki: "Hamd olsun Allah'a, selam olsun seçkin kıldığı kullarına

             Allah mı hayırlı, yoksa O'na koştukları ortaklar mı?"  60- (Onlar mı hayırlı) yoksa, gökleri ve yeri yaratan, gökten size su indiren mi? Çünkü biz onunla, bir ağacını bile bitirmeye gücünüzün yetmediği güzel güzel bahçeler bitirmişizdir

             Allah'la beraber başka bir ilâh mı var! Doğrusu onlar sapıklıkta devam eden bir güruhtur

             61- (Onlar mı hayırlı) yoksa, yeryüzünü oturmaya elverişli kılan, aralarında nehirler akıtan, onun için sabit dağlar yaratan, iki deniz arasına engel koyan mı? Allah'ın yanında başka bir ilâh mı var? Hayır onların çoğu (hakikatları) bilmiyorlar

             62- (Onlar mı hayırlı) yoksa, kendine yalvardığı zaman bunalmışa karşılık veren ve başındaki sıkıntıyı gideren, sizi yeryüzünün hakimleri yapan mı? Allah'ın yanında başka bir ilâh mı var? Ne kıt düşünüyorsunuz!  63- (Onlar mı hayırlı) yoksa, karanın ve denizin karanlıkları içinde size yolu bulduran, rahmetinin (yağmurun) önünde rüzgarları müjdeci olarak gönderen mi? Allah'ın yanında başka bir ilâh mı var? Allah onların koştukları ortaklardan çok yücedir, münezzehtir

             64- (Onlar mı hayırlı) yoksa, önce yaratan, sonra yaratmayı tekrar eden ve sizi hem gökten, hem yerden rızıklandıran mı? Allah ile beraber başka bir ilâh mı var? De ki: Eğer doğru söylüyorsanız, siz kesin delilinizi getirin haydi!  65- De ki: Göklerde ve yerde Allah'tan başka kimse gaybı bilmez

             Ne zaman diriltileceklerini de bilmezler

             66- Fakat ahiret hakkında bilgiler onlara ardarda gelmektedir

             Ama onlar bundan bir şüphe içindedirler

             Çünkü onlar bundan yana kördürler
         </anlam>
         <adet>3</adet>
    </dua>
	
</dualar>