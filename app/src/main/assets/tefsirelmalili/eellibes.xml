<?xml version="1.0" encoding="utf-8"?>
<dualar>
  
     <dua id="1">
         <baslik>b</baslik>
         <arapca>a</arapca>
         <turkce>t</turkce>
         <anlam>11-21- Oyuncu olarak yaratmadık, yani üzerinizde her türlü güzel süslemelerle dolu yükseltilmiş bir tavan halinde yükselip duran gök ve altınızda ince menfaatlerle dopdolu, kurulu bir beşik gibi döşenmiş olan yer ve aralarındaki harika yaratıklar, gönülleri oyunda olan ve Rahmân'ın ihtar ve öğütlerini eğlence yerine koyan o zalimlerin hayal etmek istedikleri gibi oyuncak değildir

             Hakkı tanımak ve ebedî hayat yolunda yüksek menfaatlerinden istifade edilmek üzere hak ve hikmetle yaratılmış Allah'ın kudretinin göstergesidir

             Eğer bunlar yalnız insanların dünya hayatı için yaratılmış olsaydı "dünya hayatı ancak bir oyun ve eğlenceden ibarettir." (Muhammed, 47/36) âyetinin mânâsı gereğince bir oyun ve eğlenceden ibaret olması lazım gelirdi

             Nitekim dünya hayatından başkasını düşünmeyen kâfirler, bütün dünyayı kendilerine oyuncak etmek istemişler ve hatta bu duygu ile felsefe yapacağız diye neler söylemişlerdir

             Sözün kısası, o zalimler ne kadar oynamak isterlerse istesinler, yaradılış bir oyuncak olmadığı gibi, yaratan da asla bir oyuncu değildir

             Nitekim buyuruyor ki eğer biz bir eğlence edinmek isteseydik elbette onu katımızdan edinirdik

             yani sırf ilâhî bir eğlence edinirdik

             Ve bu durumda o bir eğlence değil hikmetin ta kendisi olurdu

             Demek yüce Allah'ın eğlence edinmiş olması asla düşünülemez, yahut dünyayı onların kendisiyle eğlenecekleri bir oyuncak değil, kendi katımızdan kendimiz için bir eğlence yapardık eğer yapacak olsaydık; öyle değil, böyle yapardık, ama yapmayız

             Şayet yüce Allah'ın şanına eğlence yakışsaydı böyle yakışırdı

             Fakat her şeyi hikmetle yapan Allah'ın yüceliğine eğlence asla yakışmaz

             Tâlî (ikinci önerme) batıl ise, ona bağımlı olan mukaddem (birinci önerme) de öyledir

             Diriltme işini onlar mı yapacaklar? Ölüleri kabirlerinden onlar mı kaldırıp diriltecekler?

             22- Yerde gökte yani bütün varlık dünyasında şayet söz sahibi olacak ve kendisine itaat edilecek Allah'tan başka ilâhlar olsaydı muhakkak ikisi de fesada uğrar yok olurdu

             Yer ve gök bütün kâinat yok olup giderdi veyahut hiç var olamazdı

             Madem ki, bütün düzenleriyle varlıklarını sürdürmektedirler, o halde Allah'tan başka ilâh yoktur

             Çünkü ilâh demek hiçbir hususta acizliğe düşmesi mümkün olmayacak şekilde mükemmel bir kudret sahibi demektir

             Onun için Allah'tan başka yerde ve gökte kendi gücü ile işleri idare eden ve icraat yapan ilâhlar farz edildiği takdirde her birinin illet-i tamme (herhangi bir şeyin var olması için gerekli olan sebep, etken) olması lazım gelir, herbirinin yeteri kadar güce sahip olduğu, icad etme, yok etme, diriltme, öldürme, bozma ve değiştirme ve daha nice işleri başkasına muhtaç olmaksızın tek başına yapabilecek kuvveti bulunduğu varsayılmış olur

             Bu durumda yer ve göğün var olmalarının gerçekleşmesinde ya her biri, ya hepsi ayrı ayrı tesir etmiş olacak veya yalnız birisi etken olacak

             Yalnız biri etken olacaksa diğerleri ilâh değilmiş demek olur

             Ve eğer her biri etken olacaksa çeşitli sebeplerin bir tek etki alanı üzerine, bağımsız bir şekilde gelip toplanmaları ve çatışmaları lazım gelir ki, imkansız bir şeydir

             Bunların anlaşarak orada toplanmaları imkansız olduğu gibi, bir uyumsuzluk içerisinde, anlaşmaksızın orada bulunmaları da mümkün değildir

             Çünkü, anlaşmazlık olursa, mesela biri yapmak isterken diğeri yıkmak isterse, eserde karşıt iki tarafın münakaşası ve karşılıklı engellemeleri sonucu hiçbir şey meydana gelemez

             Eğer anlaşarak bir yerde toplanmışlarsa, bağımsızlık konusunda tartışma ve çelişki olur

             Diğer bir ifadeyle karşı güçler arasında birbirlerini geriye püskürtme eylemi oluşur veya hasılı tahsil (var olan bir şeyi var etmeye çalışma) lazım gelir

             Ve yine birden fazla ilâhın olmaması gerekir

             Yok eğer hepsinin anlaşıp ortaklaşa yaptıkları etkileri varsayılacak olursa, bu durumda herhangi bir şeyin var olması için gerekli olan sebepler, ancak hepsinin toplamından ibaret olacağından, herbiri tam bir etken değil, tesir gücü az olan noksan etken olmuş olur

             Noksan olan ise ilâh olamayacağından hiçbirinin ilâh olmaması gerekir

             O halde olsa olsa bunların hepsi ancak birleşerek bir ilâh olacak, yani değişik ilâhlar topluluğu değil de noksanlardan meydana gelen bir topluluğun tümüne birden bir ilâh denmiş olacak

             Halbuki her ne olursa olsun bunların yekünü de bağımsız bir güce sahip değildir; yer ve gök gibi, birleşmeye, bir düzene ve bunları yapacak etkin bir güce muhtaçtır, dış etkilere bağlıdır

             Böyle olan bir şeyin, ilâh olamayacağı ise açıktır

             Sözün kısası Allah'tan başka ilâhlar ve hatta O'nun dışında bir ilâh bile varsayılırsa, gerek ortaklık şeklinde farzedilsin ve gerek tek başına bağımsız olarak düşünülsün ilâh varsayılanların ilâh olamaması lazım gelir

             Çelişki muhakkak olurdu

             Mutlak varlıkta sağlıklı hiçbir yapıya imkan kalmaz, varlık namına hiçbir şey gerçekleşemezdi, yer ve gök bulunamazdı

             Oysa bugün yer ve gök bozguna uğramayıp, sağlıklı yapılarıyla dimdik ayaktadırlar

             Demek Allah'ın birliği yer ve göğün varlığı sebebiyle çok açık bir şekilde bilinmektedir

             İşte Allah, O her şeye galib, O büyük varlık ve yaratılış saltanatına sahib olan, o Arş'ın Rabbı, başka ilâhlar edinen putçuların, zalimlerin ve gafillerin isnad ettikleri vasıflarından çok münezzeh ve yücedir

             O'nu noksanlık lekelerinden tenzih ederek tesbih etmelidir



             23-O halde Allah o zalimleri, kâfirleri, o kötülük yapanları niçin yaratıyor? İsterse bir zaman için olsun onların fenalıklarına niye meydan veriyor, denecek olursa O, yaptığından sorumlu olmaz

             Onun hiçbir şekilde sorumlu bulunma ihtimali yoktur

             Hikmeti araştırılıp üzerinde düşünülmez değil, fakat her türlü kusurdan uzak olan Allah'ın



             --- ELMALILI TEFSİR - 323 ---

             yaptığı işlerinden dolayı, kendisiyle münakaşa edilme imkan ve ihtimali olmadığı gibi, fiillerine de kendisinden başka hakim ve bir şeyin olmasını gerekli kılacak bir sebep, bir niçin, bulunması ihtimali de yoktur

             Çünkü O'nun üstünde hiçbir hakim, hiçbir etken yoktur

             O, bütün hakimlerin hakimi, bütün sebep ve etkenlerin yaratıcısı ve icad edicisi olan, istediğini yapan tek ilâhtır

             Dilediği şekilde hareket eder, bununla beraber eğlence edinmekten münezzehtir

             Hiçbir işi oyuncak değil, her yaptığı hikmetin ta kendisidir

             Hikmetinin hakikati de kendi bilgisindedir

             Bildirirse bildirir, bildirmezse yalnız kendi bilir

             Sözün özü: O'na karşı "Şu neden şöyle oldu, niçin yaptın? Söyle bakayım" gibi sorgu ve azarlamaya kalkışmak kimsenin haddi değildir

             Halbuki onlar, yani kullar sorgulanırlar

             Allah'ın huzurunda bütün yaptıklarından sorgulanacak, ona göre sevabını veya azabını göreceklerdir



             24- De ki: "delilinizi getirin bakalım"

             Yani Allah'tan başka ilâh edinenlerin davalarını ispat edebilecek aklî ve naklî hiçbir delilleri yoktur

             Halbuki din işlerinde ve özellikle böyle en önemli bir davada delilsiz söylenen sözlerin hiçbir hükmü yoktur

             Şu halde bu açıklamadan sonra delillerini boğazlarına tıkmak ve hadlerini bildirmek için "Ey Muhammed! Onlara de ki: Haydi o davanıza bir delil getirmek mümkün ise getirin bakayım." İşte, sizin de gördüğünüz gibi benimle birlikte olanların kitabı, yani ümmetime bir öğüt ve bir tefekkür kaynağı olmak üzere tebliğ edip açıkladığım kitab ve öğüt ve benden öncekilerin kitabı! Daha önceki peygamberlerin ümmetleri için yapılan öğüt

             Bunlar meydanda, hepsi de Allah'ın birliğini gösteren aklî ve naklî deliller olarak ortaya konmuştur

             Hani ya sizin ki? Diğer bir ifadeyle: İşte benim ümmetimin kitabı olan Kur'ân ve önceki ümmetlerin kitabı olan Tevrat ve diğer bilinen kitaplar! Bunlara müracaat edin, sizin Allah'a ortak koşma davanıza bir delil bulabilir misiniz? Haydin bakalım! Ne mümkün

             Hayır, onların çoğu gerçeği bilmezler, körü körüne başkalarının arkasından giderler de onun için haktan yüz çevirmektedirler

             Ancak bir azınlık vardır ki, haktan hoşlanmazlar, haksızlıklarından dolayı bile bile yüz çevirirler

             Bunlar, önceki peygamberlerin öğrettikleri tevhid inancı değildi diyecek olurlarsa: "Senden önce hiçbir peygamber göndermedik ki, ona şöyle vahyetmiş olmayalım: 'Gerçek şu ki, benden başka ilâh yoktur

             Onun için bana ibadet edin..." Meâl-i Şerifi

             30-O kâfir olanlar, görmediler mi ki, göklerle yer bitişik bir halde iken biz onları ayırdık

             Hayatı olan her şeyi sudan yarattık

             Hâlâ inanmıyorlar mı? 31- Yeryüzünde, insanlar sarsılmasın diye sabit dağlar yarattık, rahat gidebilsinler diye dağların aralarında geniş yollar var ettik

             32- Gökyüzünü de korunmuş bir tavan yaptık

             Kâfirler ise, gökyüzünün alâmetlerinden (Allah'ın kudret ve azametine delalet eden delillerinden) yüz çeviriyorlar

             33- Geceyi, gündüzü, güneşi ve ayı yaratan O'dur

             Bunların her biri kendi dairesinde dolaşmaktadır

             34- Ey Muhammed! Senden önce de hiçbir insanı ölümsüz kılmadık, sen ölürsün de onlar baki kalır mı? Senin ölmenle rahata kavuşacaklarını mı sanıyorlar? 35- Her nefis ölümü tadacaktır

             Sizi bir imtihan olarak kötülük ve iyilikle deneyeceğiz

             Hepiniz de sonunda bize döndürüleceksiniz

             36- O inkârcılar seni gördükleri zaman, seni alaya alıyorlar ve "İlâhlarınızı diline dolayan bu mudur?" diyorlar

             Halbuki onlar Rahmân'ın kitabını inkâr ediyorlar

             37- İnsan aceleci olarak yaratılmıştır

             Size yakında (azaba dair) alametlerimi göstereceğim

             Şimdi siz acele etmeyin

             38- "Doğru sözlü iseniz (bildirin) bu vaad ne zamandır?" derler

             39- Bu kâfirler ateşi yüzlerinden ve sırtlarından men edemeyecekleri ve yardım da göremeyecekleri zamanı, bir bilseler! 40- Doğrusu bu azap onlara ansızın gelecek de kendilerini şaşırtacaktır

             Artık ne geri çevrilmesine güçleri yetecek, ne de kendilerine mühlet verilecektir

             41- Yemin olsun ki, senden önce birçok peygamberle alay edildi de içlerinden alay edenleri, o alay ettikleri şey (azap) kuşatıverdi



             25-29- De ki: "delilinizi getirin bakalım"

             Yani Allah'tan başka ilâh edinenlerin davalarını ispat edebilecek aklî ve naklî hiçbir delilleri yoktur

             Halbuki din işlerinde ve özellikle böyle en önemli bir davada delilsiz söylenen sözlerin hiçbir hükmü yoktur

             Şu halde bu açıklamadan sonra delillerini boğazlarına tıkmak ve hadlerini bildirmek için "Ey Muhammed! Onlara de ki: Haydi o davanıza bir delil getirmek mümkün ise getirin bakayım." İşte, sizin de gördüğünüz gibi benimle birlikte olanların kitabı, yani ümmetime bir öğüt ve bir tefekkür kaynağı olmak üzere tebliğ edip açıkladığım kitab ve öğüt ve benden öncekilerin kitabı! Daha önceki peygamberlerin ümmetleri için yapılan öğüt

             Bunlar meydanda, hepsi de Allah'ın birliğini gösteren aklî ve naklî deliller olarak ortaya konmuştur

             Hani ya sizin ki? Diğer bir ifadeyle: İşte benim ümmetimin kitabı olan Kur'ân ve önceki ümmetlerin kitabı olan Tevrat ve diğer bilinen kitaplar! Bunlara müracaat edin, sizin Allah'a ortak koşma davanıza bir delil bulabilir misiniz? Haydin bakalım! Ne mümkün

             Hayır, onların çoğu gerçeği bilmezler, körü körüne başkalarının arkasından giderler de onun için haktan yüz çevirmektedirler

             Ancak bir azınlık vardır ki, haktan hoşlanmazlar, haksızlıklarından dolayı bile bile yüz çevirirler

             Bunlar, önceki peygamberlerin öğrettikleri tevhid inancı değildi diyecek olurlarsa: "Senden önce hiçbir peygamber göndermedik ki, ona şöyle vahyetmiş olmayalım: 'Gerçek şu ki, benden başka ilâh yoktur

             Onun için bana ibadet edin..."

             30- O kâfir olanlar, görmediler mi? Baksalar ya; veya haberleri yok mu, sorsalar ya; veyahut şu görüş ve düşüncede değiller mi? Göklerle yer, şu gördükleri âlemin yukarı kısmını teşkil eden yüksekler ve alt kısmını oluşturan yer bitişik idiler

             İkisi de deliksizdi

             Yukarıdan yağmur yağmıyor, yerde ot bitmiyordu, bunu görüyorlardı

             Veyahut yer, dağsız deresiz yekpare; gök boyutları da güneşi, ayı, gökcisimleri ve yıldızları yok, tek bir bütün halindeydi

             Veyahut yer, gökcisimlerine bitişik, hepsi bir şeydi

             Gök cisimleri ve kütleleri arasında şimdiki çeşitlilik sözkonusu olmayıp hepsi de birbirine benzer birer madde idi

             Veyahut hepsi başlangıçta var olmamakla ortaktı

             Dışta görünen ve farklı özellik gösteren bir varlık değildi

             Bunları da şimdiki görünen durumlarından bir fikir edinip ondan delil çıkarmak yolu ile veya duyulup nakledilen bilgiler ışığında bilirler veya bilebilirler

             Baksalar ya, öyle iken biz onları koparıp ayırdık

             Yok iken yaratıldılar, bir şey iken çoğaldılar

             Başlangıçta duman gibi bir madde iken farklı şekiller alıp değişik kütleler oldular

             Bir tabiatta kalamayıp değişik karekterlerle çeşitlendirildiler

             Yer, göklerden ayrıldı, yukarısından yağmur yağdırıldı, üzerinde otlar bitirildi

             Ve hayatı olan herşeyi sudan yarattık

             Yani gerek bitki, gerek hayvan ve gerek insan olsun, canlı olan her şeyin hayatına suyu sebep kıldık

             Bazıları buradaki sudan maksadın nutfe (sperma) olduğunu söylemişlerdir

             Ancak bu takdirde canlılardan sadece bir kısmını canlılık kavramına tahsis etmek icab eder

             Halbuki su bilinen yönüyle asıl mânâsına olduğu takdirde "hayatı olan her şey" mânâsı genel olarak hayvanlardan başka bitkileri de içine alacaktır

             Şüphesiz gerek hayvanların ve gerek bitkilerin hayatlarının su ile bağlantısı bilinen bir gerçektir

             Son zamanlarda suyu oluşturan elementlerin en önemlisi olan hidrojen, bütün elementlerin temel esası gibi mütalaa olunmaya başladığına göre, Kur'ân'ın bu uyarısı daha kapsamlı bir gerçeğe işareti de içine almış olur

             Gerçi organik kimyada karbon bir temel element olarak mütalaa edilmektedir

             Ve hayatın hava ile de alakası vardır

             Fakat âyette sözü edilen "Şey" sözcüğünün, suyun dışında kalan diğerleri için de aykırı bir tarafı olmadığı gibi, bunlar herkes için su kadar açık ve gözle görülen şeyler de olmadığından, burada en açık delil ileri sürülmüştür ki, o da sudur

             Suyun ratk (bitişik olma) ve fatk

             (ayırma) ile münasebeti apaçık olup herkesçe bilinmektedir

             Tabiat (yaratılış) üzerinde bu bitişik olma ve ayrışma durumu ile, bu şekilden şekile değiştirme olayı o kâfirlerin görüp durdukları veya düşünüp kıyaslama yoluyla bildikleri veya haber aldıkları bir iş, bir icraat olduğu halde yine de imana gelmezler hâ! Bir sudan yaratıldıklarını bilirler de hâlâ Allah'ın sanat ve tesirine inanmazlar, tabiat, tabiat deyip dururlar hâ! İşte tabiate kalsaydı tabiat kendi kendine değişir miydi, yer ile gök yokluktan varlığa gelirler miydi veya yer gökten ayrılır mıydı veya kuru havada yukarıdan yağmur yağar, kuru toprakta otlar biter miydi, sonra o cansız tabiatlarda aynı bir sudan değişik hayatlar meydana gelir miydi, insanlar olur muydu, kendileri hayat bulurlar mıydı? Onlar kendilerini parçalanmaz mı zannediyorlar? ü

             31- Halbuki onları yaratan biz, o yeryüzünde kendilerini sarsacak diye ağır baskılar yaptık

             Yani gökten ayırdığımız ve üzerinde kendilerine sudan hayat verdiğimiz insanları, yerküresi hareketiyle çalkalayıp sıkıntıya sokmasın, sakin olacak yer bulsunlar diye o yeryüzünde suya karşılık sulb oturaklı kıt'alar (Omurgaları derinliklere gömülmüş parçalar yani:) dağlar meydana getirdik

             Bir düşünmeli ki, yeryüzü, sıvı bir halde kalsaydı ve yer hareket ettikçe insanlar çalkanıp dursaydı ne büyük sıkıntı olurdu

             Toprak kütlesinin yaratılması ve dağların kazık gibi oturtulması ile, bu sıkıntı bertaraf edilip yeryüzü, insanların yaşaması için oturulabilir bir hale getirildi

             Ve orada birtakım alanlar, yollar yaptık ki doğru yolu bulabilsinler

             Arzu ettikleri yere doğru gidebilsinler veya hak yolunu tutsunlar



             32- Gökyüzünü de korunmuş bir tavan yaptık

             "Onları (gökleri) kovulmuş her şeytandan koruduk" (Hıcr15/17) âyetinde belirtildiği gibi, şeytanların saldırısından korumuş veyahut kendisine tayin edilmiş zamana kadar bozulup dağılmaktan korunmuştur

             "Doğrusu gökleri ve yeri zeval bulmaktan Allah koruyup tutuyor

             And olsun ki, zeval bulurlarsa, onları O'ndan başka kimse tutamaz

             O şüphesiz Halîmdir, bağışlayandır." (Fâtır, 35/41) Onlar ise bunun (gökyüzünün) alâmetlerinden yüz çevirmektedirler

             Gökyüzünde Allah'ın kudretini ve O'nun birliğini gösteren bunca delillerin gösterdiği gerçeklerden yüz çevirip geçiyorlar



             33- Halbuki geceyi, gündüzü, güneşi ve ayı yaratan O'dur

             Bunların her biri kendi dairesinde dolaşmaktadır

             Demek zannedildiği gibi onları felek (yörünge) döndürüyor değil, onlar felekte ve herbiri bir yörüngede yüzüyorlar

             Felek, devreden şey demek olduğuna göre, bazıları feleği dolaşan bir cisim saymışlardır ki, bunlar, zamanlarının fen telâkkisine kapılmış görünüyorlar

             Halbuki Dahhâk'tan rivayet olunduğu üzere felek, yıldızların medarı, yani dolaştığı yer diye tarif edilmiştir ki, sırf rıyazî (matematiksel) bir ifadedir

             Son zamanlarda dilimizde bu medar kelimesi gibi "mahrek" (hareket yeri) demek de terim olmuştur

             Biri devirden ism-i mekân, biri de hareketten ism-i mekândır

             Âyette yalnız güneş ile ay zikredildiği halde haberde tesniye getirilmeyip ikiden daha fazlasını ifade eden çoğul siğasıyla "yüzerler." buyurulması dikkate değer görülmüştür.Burada tefsirciler, bir kaç yorum söylemişlerdir:  Birincisi: "Güneş, ay ve yıldızlar" takdirinde olmasıdır ki, güneş ile ayın yanında yıldızlar hazfedilmiş sonra da, hepsi anlamında olan "küllün" sözcüğü ve çoğul siğası olan "yesbehûn" ile hepsine işaret olunmuş demektir

             İkincisi: Bu karîne (maksadı gösteren alâmet) ile güneş ve aydan cins olarak bütün yıldızların kast edilmiş olmasıdır

             Bunu bazıları, doğuş yerlerinin değişmesi itibariyle güneş ile ayın bir çoğulu gibi düşünmek ve dolayısıyla da diğer yıldızların âyette söz konusu edilmediğini kabul etmek istemişlerdir

             Fakat bu tarz düşünce söz konusu edilecek olursa, diğer yıldızların da kimisinin ay mânâsında olduğuna işaret olarak bu ikisini hepsini cinsi gibi almak daha münasiptir

             Sonra "kül" genellemesi, güneş ve ayla beraber daha önce adı geçen "yer"i de içine alarak hepsine işaret yapılmış olma ihtimali de vardır ki yer, güneş, ay bütün gök cisimlerinden herbiri bir yörüngede yüzüyorlar demek olur

             Ve demek ki ne kadar gök cisimleri varsa o kadar da yörüngeleri vardır

             Sözün özü, hangisi olursa olsun şurası muhakkak ki, burada eski astronomi ilminin kabul ettiği bir teorinin reddedilmesi vardır

             Çünkü onlar güneş ile ayı, yörünge hareket ettiriyor diyorlardı

             Burada ise herbirinin birer yörüngede kendilerinin yüzdükleri haber veriliyor ki, gök cisimlerinden her birinin fezada bir mihver (eksen) veya mahrek (yörünge) üzerinde hareket ettiklerini söyleyen yeni astronomi nazariyesinin esası da budur

             Şüphesiz eskilerin nazarında da fenleri şimdikilerinki gibi ve belki daha kuvvetli bir kanaatle takip ediliyordu

             Demek ki, bugün bu ve benzeri âyetlerde Kur'ân'ın fenne karşı büyük bir zaferini okumaktayız

             O halde bildiğimiz fen ilimlerine aykırı görünen noktalara rast gelindiği zaman, Kur'ân fenne uydurulmaya çalışılmamalı, fen, Kur'ân ile bağdaştırılmaya uğraşılmalıdır

             Şimdi düşünün ki, bir kısmı güneş gibi ışığın kaynağı, bir kısmı ay gibi başkası tarafından aydınlatılan (milyarlarca) gök cisimlerinin herbiri kendine mahsus bir dairede yüzüyor; hiçbiri sakin değil, hepsi de birer eksen etrafında periyodik hareketler yapmaktadır

             Bir tutarları da yok, hepsi fezânın boşluğunda, bir nizam ve düzen içerisinde yollarına devam etmekte ve her türlü kusurdan korunmuş olarak yörüngelerinde yüzmektedirler

             Bu ne harika sanat, ne büyük kudret ve ne büyük âyetlerdir

             Bunların hepsinden Allah'ın birliği ve yüceliği okunur

             Fakat kâfirler bunları görseler de şaşkınlıklarından yüzlerini çevirirler, şuna buna isnad etmeye kalkışırlar

             Zerre kadar insafı olanların itiraf etmesi gerekir ki, işte bu sözü, yüce Allah'ın birliğinin ve kudretinin delillerini görünen âlemde gösterirken, aynı zamanda Allah'ı gösteren delillerden birisi de Hz

             Muhammed'in nuru olduğunu göstermek için, Hz

             Muhammed'in peygamberliğini anlatacak hususi bir delil olmak üzere, yerin gökten ayrılmış olması gibi bilimsel bir gerçeği fizik ve felsefe adamlarına ders verdikten sonra, Batlamyus astronomisini kökünden yıkan bir vecize ile astronomi bilginlerine de yeni bir fenn (ilmi buluş)in başlangıcı olacak bilimsel bir genel kaide veriyor

             Gerçi Kopernik, Nevton, Lâplâs gibi bu fen (Astronomi) ile meşgul olan kimselerin böyle bir Astronomik kanunu bulmaları aslında çok üstün bilimsel bir başarı ve bir deha olmakla beraber bir mucize sayılmazsa da, bunu, ümmi (okuma, yazması olmayan) bir insanın bütün ilim dünyasına karşı meydan okurcasına haber vermiş olması, onun peygamberliğini ortaya koyan Allah'ın âyetlerinden bir âyet olduğunda şüpheye yer bırakmaz



             34- Bir de biz senden önce de hiçbir insanı ölümsüz kılmadık

             Her kim olursa olsun insanoğlundan hiç bir ferde bu dünyada ebedî kalmayı nasib etmedik

             O halde sanki sen ölürsen onlar baki kalacaklar mı? Senin ölümünü gözeten "Biz onun felaket zamanını bekliyoruz." (Tûr, 52/30) diyen o kâfirler bâkî mi kalacaklar ki, senin ölümünü düşünerek teselli bulmak istiyorlar?

             35-41- Her nefis ölümü tadacaktır

             O acıyı duyacaktır

             (Al-i İmran, 3/114

             âyetin tefsirine bkz.) Ve biz sizi bir imtihan olarak kötülük ve iyilikle deneyeceğiz

             Bu dünya öyle bir imtihan ve deneme yeridir ki, her iyiliğin önünde bir şer engeli vardır

             Bununla beraber ölümle her şey bitiverecek değildir

             Hepiniz de sonunda bize döndürüleceksiniz, dağılıp toplanılarak hesap görülecek, imtihanların iyi veya kötü, mükafat veya cezaları verilecektir

             "O inkârcılar seni gördükleri zaman seni alaya alıyorlar..

             " Meâl-i Şerifi

             42- De ki: "Geceleyin ve gündüzün sizi Rahmân'dan kim koruyabilir?" Ama onlar Rablerinin kitabından yüz çevirmektedirler

             43- Yoksa kendilerini bize karşı savunacak tanrıları mı var? O tanrılar kendilerine bile yardım edemezler, katımızdan da dostluk görmezler

             44- Doğrusu biz o kâfirleri ve atalarını yaşattık, hatta o ömür onlara uzun geldi

             Fakat şimdi memleketlerini her yandan eksilttiğimizi görmüyorlar mı? O halde üstün gelen onlar mıdır?  45- De ki: "Ben sizi ancak vahiyle korkutup uyarıyorum," uyarıldıkları zaman



             --- ELMALILI TEFSİR - 324 ---

             sağırlar çağrıyı duymazlar

             46- Yemin olsun ki, Rabbinin azabından az bir şey onlara dokunursa, muhakkak "Vay bizlere, biz gerçekten zalimlerdik" diyeceklerdir

             47- Biz kıyamet günü için doğru teraziler kurarız; hiçbir kimse hiçbir haksızlığa uğratılmaz

             Yapılan amel, bir hardal tanesi ağırlığınca da olsa, onu getirir (tartıya koyarız.)

             Hesap görenler olarak da biz kâfiyiz



             42-47- "Bir yere gelir, etrafından eksiltiriz." (Râd, 13/41

             âyetinin tefsirine bkz.)  Meâl-i Şerifi

             48- Yemin olsun ki, Musa ve Harun'a eğriyi doğrudan ayıran kitabı, takva sahibleri için bir ışık ve öğüt olarak verdik

             49- Onlar görmedikleri halde Rablerinden korkarlar, kıyamet saatinden de titrerler



             48-49- Yani Musa ve Harun'a verilen âyetler ve mucizeler içinde en mühim ve en faydalı olarak Tevrat verildi ki, hak ile batılı ayıran hükümleri, aydınlatıcı ve öğüt verici irşad ve vaazları içine almaktaydı

             Bu böyle

             Meâl-i Şerifi

             50- İşte bu (Kur'ân) da indirdiğimiz kutsal bir kitaptır

             Şimdi siz bunu mu inkâr ediyorsunuz?

             50- İşte bu da, yani Kur'ân da öyle mübarek bir zikirdir ki onu biz indirdik

             Ey önceki peygamberlere verilen mucizelerin tıpkısını isteyenler! Şimdi siz bunu mu inkâr ediyorsunuz? Meâl-i Şerifi

             51-73-51- And olsun ki biz daha önce İbrahim'e de rüşdünü vermiştik (akla uygun olanı göstermiştik)

             Biz onu biliyorduk



             52- O zaman o, babasına ve kavmine: "Bu tapınıp durduğunuz heykeller nedir?" demişti

             53- Onlar: "Biz atalarımızı bunlara tapar bulduk" dediler

             54- İbrahim: "And olsun ki sizler de, atalarınız da apaçık bir sapıklık içindesiniz" dedi

             55- Onlar : "Sen bize gerçeği mi getirdin (Sen ciddi mi söylüyorsun), yoksa şaka mı ediyorsun?" dediler

             56- O şöyle dedi: "Hayır Rabbiniz göklerin ve yerin Rabbidir ki onları O yaratmıştır

             Ben de buna şahidlik edenlerdenim."  57- "Allah'a yemin ederim ki, siz arkanızı dönüp gittikten sonra, ben putlarınıza elbette bir tuzak kuracağım."  58- Derken o, bunları parça parça etti

             Yalnız kendisine başvursunlar diye onların büyüğünü sağlam bıraktı

             59- (Kavmi) "Tanrılarımıza bunu kim yaptı? Doğrusu o zalimlerden biridir." dediler

             60- (Bazıları) "İbrahim denen bir gencin, onları diline doladığını duymuştuk" dediler

             61- "O halde onu insanların gözleri önüne getirin, olur ki (aleyhinde) şahidlik ederler" dediler

             62- (İbrahim gelince ona) "Ey İbrahim! bunu tanrılarımıza sen mi yaptın?" dediler 63- İbrahim: "Belki onu şu büyükleri yapmıştır, konuşabiliyorlarsa onlara sorun" dedi

             64- Bunun üzerine vicdanlarına dönüp (kendi kendilerine) dediler ki: "Doğrusu siz haksızsınız."  65- Sonra yine (eski) kafalarına döndüler: "And olsun ki (ey İbrahim!) bunların konuşmayacağını (sen de) bilirsin." dediler

             66- (İbrahim) dedi: "O halde, Allah'ı bırakıp da size hiçbir fayda ve zarar veremeyecek olan putlara mı tapıyorsunuz?"  67- "Size de, Allah'ı bırakıp taptıklarınıza da yazıklar olsun, siz hâlâ akıllanmayacak mısınız?"  68- Onlar: "Bir şey yapacaksanız, şunu yakın da tanrılarınıza yardım edin" dediler

             69- Biz: "Ey ateş! İbrahim'e karşı serin ve zararsız ol" dedik

             70- Ona düzen kurmak istediler, fakat biz kendilerini daha fazla hüsrana uğrattık

             71- Onu da, Lût'u da, âlemler için bereketli ve kutsal kıldığımız yere ulaştırıp kurtardık

             72- Ona (İbrahim'e) İshak'ı, üstelik bir de Yakub'u ihsan ettik ve herbirini salih kimseler kıldık

             73- Onları buyruğumuz altında (insanlara) doğru yolu gösterecek önderler kıldık

             Kendilerine hayırlı işler yapmayı, namaz kılmayı, zekat vermeyi vahyettik

             Onlar bize kulluk eden kimselerdir

             Meâl-i Şerifi

             74-75-74-Biz Lût'a da bir hüküm, bir ilim verdik

             Onu çirkin işler işleyen kasabadan kurtardık

             Doğrusu onlar kötü, fasık bir kavimdi



             75- Onu ise rahmetimizin içine aldık

             Çünkü o salihlerdendi

             Meâl-i Şerifi

             76-77-76- Nuh da daha önceleri bize yalvarmıştı; biz de onun duasını kabul ettik, kendisini ve ailesini büyük sıkıntıdan kurtardık



             77- Âyetlerimizi yalanlayan kavminden onun öcünü aldık

             Şüphesiz onlar kötü bir kavimdiler

             Biz de hepsini (suda) boğduk

             Meâl-i Şerifi

             78- Davud ve Süleyman'ı da (hatırla)

             Hani onlar ekin hakkında hüküm veriyorlardı

             Hani milletin koyunları (geceleyin) içinde yayılmıştı, biz onların hükmüne şahittik

             79- Biz onu(n hükmünü) hemen Süleyman'a bildirmiştik; (zaten) herbirine hüküm ve ilim vermiştik

             Davud'la beraber tesbih etsinler diye, dağları ve kuşları buyruk altına aldık

             (Bütün bunları) yapan bizdik

             80- Ona, sizi savaşta korumak için zırh yapma sanatını öğrettik, artık şükreder misiniz? 81- Bereketli kıldığımız yere doğru, Süleyman'ın emriyle yürüyen şiddetli rüzgarı, onun buyruğuna verdik

             Biz her şeyi biliyorduk

             82- Onun için dalgıçlık yapan ve bundan başka işler de gören şeytanlardan da onun buyruğu altına verdik

             Onların hepsini biz gözetiyorduk



             78-82- Hani onlar ikisi de ekin hakkında hükmettiler

             Hani milletin koyunları içinde yayılmıştı

             Rivayet olunduğuna göre, Davud (a.s) koyunların, tazminat olarak tarla sahibine verilmesine hükmetmişti

             Süleyman (a.s) ise, (ekinin, koyun sahibinde kalıp eski haline gelene kadar tarla sahibinin tazminat olarak koyunların sütünden yararlanmasını her iki taraf için de daha uygun olduğunu düşünmüştü

             "Biz onların hükümlerine şahitlik." Meâl-i Şerifi

             83-84- 83- Eyyûb da: "Başıma bir bela geldi, (sana sığındım), sen merhametlilerin en merhametlisisin" diye Rabbine nida etti



             84- Biz de onun duasını kabul ettik de başına gelenleri kaldırdık

             Katımızdan bir rahmet ve kulluk edenlere bir hatıra olmak üzere, ona tekrar ailesini ve kaybettikleriyle

             bir mislini daha verdik

             Meâl-i Şerifi

             85-86-85- İsmail, İdris ve Zülkifl'i de (hatırla)

             Onların hepsi de sabredenlerdendi



             86- Onları da rahmetimizin içine aldık

             Onlar gerçekten salih olanlardandı

             Meâl-i Şerifi

             87- Zünnun'u (balık sahibi Yunus'u) da hatırla

             Hani o, öfkelenerek gitmişti de, bizim kendisini hiçbir zaman sıkıştırmayacağımızı sanmıştı

             Fakat sonunda karanlıklar içinde: "Senden başka ilâh yoktur, sen münezzehsin, Şüphesiz ben haksızlık edenlerden oldum" diye seslenmişti

             88- Biz de duasını kabul ile icabet ettik, kendisini üzüntüden kurtardık

             İşte biz iman edenleri böyle kurtarırız



             87-88- Senden başka ilâh yok, sana tesbih arz ederim, ben doğrusu zalimlerden oldum

             (Zünnûn, Hz

             Yunus kıssası için Sâffat, 37/139-148

             âyetlerinin tefsirine bkz.)  Meâl-i Şerifi

             89- Zekeriya da hani Rabbine: "Rabbim! Beni tek başıma bırakma, sen varislerin en hayırlısısın" diye nida etmişti

             90- Biz de duasını kabul ile icabet ettik de kendisine Yahya'yı ihsan ettik

             Ve eşini (doğum yapmaya) elverişli hale getirdik

             Doğrusu onlar iyiliklerde yarışıyorlar, umarak ve korkarak bize yalvarıyorlardı

             Bize karşı derin saygı duyuyorlardı



             89-90- Rabbim! Beni tek başıma bırakma, gerçi sen varislerin en hayırlısısın

             Meâl-i Şerifi

             91- Irzını koruyan Meryem'e ruhumuzdan üflemiş, onu ve oğlunu, âlemler için bir mucize kılmıştık



             91-92- O hanım (Meryem) ki ırzını sağlam korudu da kendine ruhumuzdan üfledik

             Yani "De ki: Ruh benim Rabbimin emrindendir." (İsrâ, 17/85) âyetinin ifadesinde de olduğu gibi emrimizden olan ve Âdem'e üflenen ruh cinsinden üfledik, içinde İsa'yı canlandırdık

             Yahut ruhumuzdan demek, ruhumuz tarafından demektir ki Cibrîl, diğer bir adıyla Ruhu'l-Kudüs vasıtasıyla üfledik demek olur

             Nitekim Meryem Sûresi'nde (19/17) "Ona (Meryem'e) ruhumuzu (Cebrail'i) gönderdik" âyetinin bu anlamda olduğu rivayet edilmektedir

             (Tahrîm, 66/12

             âyetin tefsiren bkz.) "Onu ve oğlunu âlemlere bir mucize kıldık" (Meryem, 19/21

             âyetinin tefsirine bkz.)  Meâl-i Şerifi

             92- Doğrusu bu sizin ümmetiniz (tevhid dini olan müslümanlık), bir tek ümmettir (bir tek din olarak sizin dininizdir)

             Ben de sizin Rabbinizim

             O halde bana kulluk edin

             93- Ama insanlar din konusunda aralarında bölüklere ayrıldılar ama, hepsi bize döneceklerdir

             94- İnanmış olarak yararlı iş işleyenin emeği inkâr edilmeyecektir

             Biz şüphesiz onu yazmaktayız

             95- Yok ettiğimiz bir memleket (ahalisinin ahiretteki cezasını da çekmek üzere) bize dönmemesi gerçekten imkansızdır

             96- Nihayet Ye'cûc ve Me'cûc(un seddi) açıldığı zaman, ki onlar her dere ve tepeden akın edip çıkarlar

             97- Ve gerçek vaad yaklaştığında, işte o zaman kâfir olanların gözleri beleriverir

             "Eyvah bizlere! Doğrusu biz bundan gaflet içindeydik, hayır biz zalim kimselerdik." derler

             98- Siz ve Allah'dan başka taptıklarınız, cehennemin yakıtısınız; oraya gireceksiniz

             99- Eğer onlar ilâh olsalardı, oraya girmeyeceklerdi

             Hepsi orada temelli kalacaktır

             100- Orada onların bir inlemeleri vardır

             Bunlar orada (sağır olup) bir şey de işitemezler

             101- Şüphesiz katımızdan kendileri için güzel şeyler takdir edilmiş olanlar, işte oradan (cehennemden) uzak tutulanlardır

             102- Bunlar onun (cehennemin) uğultusunu bile duymazlar

             Canlarının istediği şeyler içinde temelli kalırlar

             103- O en büyük korku bunları üzmez; kendilerini melekler: "Size söz verilen gün işte bugündür" diye karşılarlar

             104- Göğü, kitab dürer gibi dürdüğümüz zaman, yaratmaya ilk başladığımız gibi, katımızdan verilmiş bir söz olarak onu tekrar var edeceğiz

             Doğrusu biz bunları yaparız

             105- And olsun ki, Tevrat'tan sonra Zebûr'da da yeryüzüne ancak iyi kullarımın mirasçı olduğunu yazmıştık



             İşte şu, önümüzdeki millet, bu Kur'ân ile verilen tevhid ve İslâm milleti sizin ümmettinizdir

             Birer ferdi olmakla emr olunduğunuz millettir

             Bir tek ümmet olarak

             Bütün peygamberlerin ki gibi, İmamı (rehber ve önderi) bir, şeriatı bir, kıblesi bir olarak öne düşmüş bir cemaat halinde

             Ben de Rabbinizim o halde bana ibadet edip kulluk yapın

             Bir tek ümmet olabilmek için yalnız beni ilâh bilin, bana kulluk edin



             93- Halbuki onlar kumandalarını, yani hükümetlerini aralarında parçaladılar

             Milli birliği bozdular

             Fakat hepsi bize dönerler

             Yani o çeşitli gruplar, mezhepler, milletlerin taptıkları ve uydukları türlü ilâhlar, önderler, hepsi de bir hiçtir

             Hepsinin en sonunda dönüp gelecekleri yer biziz



             94- "Mümin olarak salih amel işleyenlerin emeği inkâr edilmeyecektir

             Biz şüphesiz onu yazmaktayız."

             95- Yok ettiğimiz bir memleket halkının da bize dönmemesi gerçekten imkansızdır

             Yani sûrenin baş taraflarında geçtiği üzere, yok olmaya mahkum ettiğimiz bir memleket halkına da "dönün bakalım" denildiği zaman, inkârlarından dönecekler, dönmemeleri mümkün değildir

             "Eyvah bizler zalim idik!..." diye itiraf ederek feryat ede ede biçilip söneceklerdir



             96-97- Nihayet Yecûc ve Mecûc'un seddi açıldığı, Ye'cûc ve Me'cûc'u tutan ve Allah'ın rahmetinin bir göstergesi olan o pek sağlam çelik sed, tevhid dininin seddi açılıp, o ne olduğu belirsiz halk boşandığı (Kehf, 18/93

             âyetin tefsirine bkz.) Ve bunlar her deretepeden akın ederek çıktığı ve gerçek vaad yaklaştığı vakit, yani kıyamet alâmetleri ortaya çıkıp hesap gününün yaklaştığı vakit artık öyle dehşet verici bir durum ki o kâfir olanların, bunlara inanmayıp toplumun birlik ve beraberliğini bozan o nankör kâfirlerin gözleri fırlamış Vay bizlere! Biz bundan gerçekten gaflet içindeydik

             Hayır bizler zalim idik, diye çırpınacaklar



             98-100-Ey Allah'a ortak koşanlar! Şüphesiz siz ve Allah'tan başka taptığınız şeyler cehennem yakıtısınız siz oraya gireceksiniz

             Eğer onlar ilâh olsaydılar oraya girerler miydi? Halbuki hepsi tapanlar ve tapılanlar orada temelli kalacaklardır

             Onların, o



             --- ELMALILI TEFSİR - 325 ---

             tapanların orada öyle bir ah çekmeleri vardır ki bunlar, tapılanlar oradadırlar da işitmezler



             101- Şüphesiz katımızdan kendileri için güzel şeyler takdir edilmiş olanlar; yani haklarında Allah tarafından "Bilakis onlar kendilerine ikram edilmiş kullardır

             Onlar Allah'tan önce söz söylemezler ve yalnız O'nun emriyle hareket ederler."  (Enbiya, 17/26-27), "Mümin olarak salih amel işleyenlerin emeği inkâr edilmeyecektir

             Biz şüphesiz onu yazmaktayız." (Enbiya, 17/94) gibi en güzel övgü ve müjde dolu sözlerle taltif edilmiş, mutluluk, kendileri için mukadder olan kullara gelince onlar, oradan uzak tutulmuşlardır

             Dolayısıyla İsa, Uzeyr ve melekler gibi ikram olunan kullar "Siz ve Allah'tan başka taptıklarınız cehennemin yakıtısınız" hükmünün dışındadır

             Eğer bunlar içinde kâfirlerin iddia ettikleri gibi ilâhlık dava edenler bulunsaydı, yukarda geçtiği üzere "Bunlar içinde kim 'Ben, Allah'dan başka bir tanrıyım' derse, işte onu cehennemle cezalandırırız." (21/29) âyetinin ifadesince bunların da cezasının cehennem olacağı şüphesizdir

             Fakat o ikram olunan kullar, o kâfirlerin isnad ettikleri şeylerden uzaktırlar

             Kendilerinin ilâh edinilmelerine razı olmak şöyle dursun, yukarıdan beri açıklana geldiği gibi, bunlar sırf tevhid için gönderilmiş, tevhid için cihad etmişler ve bu suretle Allah'ın ikramlarına kavuşmuşlardır



             102- Böyle kendilerine en güzel haslet takdir edilmiş, övgüye layık kullar, cehennemden öyle uzaktırlar ki uğultusunu bile duymazlar ve bunlar canlarının istediği şeyler içinde temellidirler



             103- O en büyük korku bunları üzmez

             Onları melekler şöyle karşılar: Size söz verilen gün işte bugündür, diye müjdelerler



             104- Göğü, kitab dürer gibi dürdüğümüz zaman yaratmaya ilk başladığımız gibi onu tekrar var edeceğiz

             Katımızdan verilmiş bir söz olarak bunu muhakkak yapacağız

             "evvel-i halk" terkibi, burada "tekrar yaratma"nın karşıtı olarak kullanıldığına göre, ilk yaratmak demek olduğu açıktır

             Bununla beraber şu hususta düşünülmelidir: "Allah'ın ilk yarattığı şey benim nurumdur, Allah'ın ilk yarattığı şey kalemdir, Allah'ın ilk yarattığı şey akıldır" diye üç tane hadis-i şerif rivayet edildiğine göre; ilk akıl da, ilk kalem de Hz

             Muhammed'in nuru demektir

             O halde tekrar diriltme, Hz

             Muhammed'in nuru ile başlayacaktır



             105- And olsun ki, Tevrat'tan sonra Zebur'da da yazdık, yahut bu konudaki birtakım hatırlatmalardan sonra Zebur'da yazdık

             Ki yeryüzüne ancak iyi kullarım mirasçı olur

             Yeryüzü fitne, fesat çıkaranlardan alınır, verasete layık, halifeliğe ehil ve salahiyetli olan Cenab-ı Hakk'a kulluk yapanlara verilir

             Yani uzunca yaşama sırrı, dürüst olma prensibine dayanır; bozuk olanların yaşama hakkı yoktur

             Firavun ve diğer zorbaların boğulma ve yok olmaları, onların güçsüz gördükleri kulların kutsal yerin (Kudüs'ün) doğu ve batısına mirasçı kılınmaları, Davud'un Calut'u öldürüp "Ey Davud ! Seni şüphesiz yeryüzünde halife kıldık, o halde insanlar arasında adaletle hükmet, heva ve hevese uyma" (Sad, 38/26) emriyle halifelik makamına getirilmesi gibi hadiselerle bir hatırlatma yapıldıktan sonra, Zebur'da da bu kanun belirtilmiş ve ahir zamanda Hz

             Muhammed'in ümmetinin mirasçılığına işaret olunmuştur

             Aslah kanunu veya Elyak kanunu denilen bu kanunun hükmü iledir ki, önce genel olarak insanlık cemaati içinde, kitap ehli olan milletlerle diğerleri arasında meydana gelen sürtüşmede sonunda kitap ehli galip gelmiş; ikinci olarak kitap ehli olanların içinde önce yahudiler galebe etmiş sonra hıristiyanlar, daha sonra müslümanlar üstün gelmiş ve liyakatını koruduğu müddetçe yine gelecektir

             Zebur'da belirtildiği gibi burada Kur'ân ile de haber veriliyor ki, Hz

             Muhammed'in peygamber olarak gönderilmesinden sonra yeryüzünün mirası, tevhid inancıyla mümin ve salih ameller işleyen biricik ümmet olarak ortaya çıkacak, putçuluk ve ayrılıktan, isyan ve anlaşmazlıktan korunarak en güzel işleri yapmaya gayret gösterip çalışacak olan Allah'ın salih kullarına aittir

             Ta ki gökler dürülüp yeryüzü değiştikten sonra, cennet yerinin mirası da bunların olacaktır

             "İnsanlar din konusunda aralarında bölüklere ayrıldılar." (Enbiya, 17/93) âyeti ile işaret edildiği ve sahih hadislerde de bildirildiği üzere, bu ümmette de ayrılıklar çıkacak; aralarında emir (komuta zinciri) parçalanarak memleketler elden çıkacak; bununla beraber yine de Peygamber ve ashabının yolunda giden bir fırka-i nâciye (ehl-i sünnet ve'l cemaat denilen kurtuluşa eren bir grup), bir iyiler grubu eksik olmayacak; zamanlar gelecek din garib olacak, iyi insanlar garib kalacak; sonra yine din, başlangıçta olduğu gibi dönüp yeniden ortaya çıkacak; peygamberlik iddiasında bulunacak olan otuz kadar Deccal'dan sonra ilâhlık davasına kalkışacak olan büyük Deccal, İsa Mesih'in yeryüzüne inmesiyle helak olacak; derken Ye'cûc ve Me'cûc çıkacak, yeryüzünde görülmedik fesatlar, tasvire sığmaz savaşlar yaptıktan sonra Allah'ın emriyle yok olacaklar

             Artık salib (haç) kırılacak, domuz öldürülecek, iyi insanlar hakim olacak, Hz

             Muhammed'in getirdiği şeriatın her tarafa yerleşmesiyle insanlık bir mutluluk dönemine girecektir

             Nihayet küçük ve orta nice kıyametlerden sonrada Dâbbetü'l-arz'ın (yerden çıkacak bir hayvanın) çıkması, güneşin batıdan doğması ve Sûr'un üflenmesiyle büyük kıyamet kopacak ve ikinci defa Sûr'a üflenmekle yaratıklar ilk yaratıldıkları gibi tekrar diriltilecek, haşir ve neşir olup, kıyamet günü mutlak surette gelecek, nihayet cennet salih kimselerin olacaktır

             Meâl-i Şerifi

             106- Şüphesiz bu Kur'ân'da kulluk eden kimseler için kâfi bir öğüt vardır

             107- (Ey Muhammed!) biz seni ancak âlemlere rahmet olarak gönderdik



             106- Şüphesiz bunda, bu Kur'ân'da ve özellikle bu sûrenin içeriğinde kulluk eden kimseler için kâfi bir öğüt vardır

             Yani himmetlerini gerçekten ibadete yönelten fertler ve cemaatler için yeteri kadar bir nasihat, maksada ulaştırmaya yeter bir tebliğ vardır

             Hatta bu son hitap, belki yalnız bu son kanun başlı başına bir bildiridir ki, ibadetin hakikatini, mabudu, peygamberliği, asıl gayeyi tebliğ eder

             107- Ve biz seni ancak âlemlere rahmet olarak gönderdik

             Yani, ey Muhammed! başka bir sebep için değil, ancak bütün âlemlere ve özellikle akıl sahibi varlıklara olan merhametimizden dolayı veya başka bir durumda değil, ancak âlemlere bir rahmet olarak seni peygamber gönderdik: Senin Peygamberliğin bütün varlıklara Allah'ın bir rahmetidir

             Veya sen öyle kapsamlı bir rahmetsin ki, bütün akıl sahibi varlıklara o iyilik ve kurtuluş yolunu göstereceksin

             Her iki dünyada mutluluk getiren dini sen öğreteceksin ve bütün âlem bundan istifade edecektir

             Buna rağmen şu rahmetten kaçan ve şu nura karşı gözlerini kapatan bedbahtlara yazıklar olsun ey âlemlere rahmet olarak gönderilen Peygamber:  Meâl-i Şerifi

             108- De ki, bana ancak şöyle vahyolunuyor: "İlâhınız ancak tek bir ilâhtır

             Şimdi siz artık müslüman oluyor musunuz?"  109- Eğer (yine de) yüz çevirirlerse, de ki: "Size düpedüz açıkladım; tehdit olunduğunuz şeyin yakın mı, uzak mı olduğunu bilmem."  110- Şüphesiz Allah açığa vurulan sözü de bilir, gizlediklerinizi de bilir

             111- Bilmem belki bu gecikme sizi denemek ve bir süreye kadar geçindirmek içindir



             108-109-*} De ki, her işin esası ve her güzelliğin başı olan mabud konusunda bana ancak şöyle vahy olunuyor: Hepinizin ilâhı ancak bir ilâhtır ki, Allah'dır

             Yukarıda ispat edildiği gibi, O'ndan başkası batıldır

             Şimdi siz artık müslüman oluyor musunuz? Bu vahye teslim olup bütün samimiyetinizle hepiniz bir ilâha boyun eğmeyi kabul ediyor musunuz? Kısaca böyle anlat onlara Kabul etmedikleri takdirde de şöyle de: Size

             düpedüz ilân ettim, emri bildirdim, tehlikeyi açıkladım

             (Âyette geçen) "İzan" kelimesi savaş ilan etmek anlamına da geldiğine göre bu âyetin inmesiyle Allah'ın elçisi, Mekke müşriklerine içinde bulundukları durumun savaş hali olduğunu ilan etmiş sayılır

             Buna göre ileride meydana gelecek Bedir Savaşının ilanı da bu andan itibaren yapılmış demektir

             Tehdit olunduğunuz şeyin yakın mı, uzak mı olduğunu bilmem

             Yani hak dinin ortaya çıkması, müslümanların hakim duruma geçmesi veyahut kıyametin kopmasının kesin olduğunda şüphe yoksa da yakın mı, uzak mı bilmem

             Şu halde sûrenin başında "İnsanların hesap görme zamanı yaklaştı"

             (17/1) buyurulması "her gelecek yakın" olması itibariyledir



             110- Şüphesiz O Allah açığa vurulan sözü de bilir, gizlediklerinizi de bilir

             O halde cezanızın vaktini de bilir



             111- Ve bilmem belki o, o ikinci şık, yani tehdit olunduğunuz şeyin gecikmesi, cezanızın tehir edilmesi sizin için bir imtihandır

             Ceza ve işkencenizi büyütmek için bir istidrac (birden cezalandırmayıp mühlet vermek) ve bir süreye kadar bir geçindirmedir, bir çeşit yararlandırma ile oyalamaktır

             Bu emri tebliğ ve bu bildiri işini yerine getirdikten sonra Allah'ın elçisinin ne yaptığına gelince, Şöyle dua etti: Meâl-i Şerifi

             112- (Hz

             Peygamber şöyle) dedi: "Ey Rabbim! Aramızda gerçekle hükmet ve Rabbimiz O Rahmân'dır ki, isnad ettiğiniz (yalan) vasıflarınıza karşı yardımına sığınılacak olan ancak O'dur

             "

             112- Dedi: Rabbim! Gerçekle hükmünü ver; adaletin daha fazla gecikmesin

             Ve Rabbimiz o Rahmân'dır ki isnad ettiğiniz vasıflarınıza karşı yardımına sığınılacak olan ancak O'dur

             Ey zalimler! Sihirdir, karışık rüyalardır, iftiradır, şiirdir gibi isnadlarınıza, İslâm dini ve müslümanların aleyhinde yaptığınız propaganda ve inkârlarınıza karşı yardımına sığınılacak olan ancak O'dur



             HAC  SURESİ

             1-2- "Kıyamet gününün sarsıntısı, büyük bir şeydir..." (Zilzâl Sûresi'nin tefsirine bkz.)  Meâl-i Şerifi

             3-4- 3- İnsanlardan bazıları Allah hakkında bir bilgisi olmadığı halde tartışır da her azılı şeytanın ardına düşer

             4- (O şeytanki) hakkında şöyle hüküm verilmiştir: Şüphesiz kim onu dost edinirse, o muhakkak onu saptırır ve doğruca cehennem azabına götürür

             Meâl-i Şerifi

             5- Ey insanlar ! Eğer öldükten sonra dirilmekten şüphede iseniz, (bilin ki) ne olduğunuzu size açıklamak için şüphesiz biz sizi topraktan, sonra nutfeden (spermadan) sonra bir alekadan (embriodan) sonra yapısı belli belirsiz bir et parçasından yaratmışızdır

             Dilediğimizi belli bir süreye kadar rahimlerde tutarız

             Sonra sizi bir çocuk olarak çıkartırız, sonra sizi, olgunluk çağına erişmeniz için bırakırız

             Bununla beraber kiminiz öldürülür, kiminiz de önceki bilgisinden sonra, hiçbir şey bilmemek üzere, ömrünün en fena zamanına ulaştırılır

             Bir de yeryüzünü görürsün ki kupkurudur; fakat biz onun üzerine su indirdiğimiz zaman, harekete geçer, kabarır ve her güzel çiftten bitkiler bitirir

             6- İşte bunlar gösteriyor ki, Allah şüphesiz haktır

             Şüphesiz ölüleri o diriltir ve o her şeye kadirdir

             7- Kıyamet ise şüphesiz gelecek ve muhakkak ki Allah bütün kabirlerde olan kimseleri tekrar diriltecektir



             5- Ey İnsanlar! Eğer diriliş konusunda şüphede iseniz, ölülerin diriltilmesi meselesi hakkında şüphe ediyorsanız, etmeyin

             Çünkü bu konuda şüpheye mahal yoktur

             Çünkü o, gerek nefislerinizde ve gerek çevrenizde sürekli varlığının delillerini gördüğünüz bir gerçektir

             Her şeyden önce nefsinize, kendi vücudunuza bakın

             Şüphesiz biz sizi önce bir topraktan yarattık

             (Hıcr, 15/26

             âyetin tefsirine bkz.)

             Ölüyü diriltmek, hayatı olmayan bir şeye hayat vermek demek olduğuna göre, cansız topraktan bir canlıyı yaratmak, bir ölüyü diriltmekten daha fazla bir gücün olmasını gerektirdiğinde hiç şüphe yoktur

             Sonra sizi bir nutfeden, bir meniden, daha doğrusu menideki tohumdan, "sonra bir alekadan", yani erkeğin spermasının kadının yumurtacığını aşıladıktan sonra bir kan pıhtısı şeklinde görünen bir maddeden, sonra yapısı belli belirsiz bir çiğnemlik bir et parçasından yarattık

             Sizi o kan pıhtısından meydana gelmiş, yaratılışı kısmen belirmiş kısmen de belirmemiş bir çiğnemlik etten yarattık

             ki size bunu açıklayıp bildirelim diye

             Yani şüpheye düşmemeniz için, size kudretimizin varlığını gösteren delilleri açıklayıp ortaya koymak istedik

             Bir tekamül zinciri içerisinde her biri kendisine mahsus bir hayat şeklini ifade eden, her mertebesinde bir çeşit diriltme olayını içeren şu tedric kanunu içerisinde meydana gelen yaradılışın merhalelerini göz önünde bulunduran ve üzerinde ciddi düşünen bir kimse, o yaratıcı kudretin ölüleri tekrar diriltebileceği hususunda nasıl şüphe edebilir? Yaradılışın bu merhalelerinde sonsuz kudretin varlığını gösteren delillerden başka, ayrıca Allah'ın irade ve arzusunu gösteren delillerden de gaflet edilmemelidir

             Çünkü:  Bununla beraber dilediğimizi belli bir süreye kadar rahimlerde tutuyoruz

             Rahimlerde ki bazı yavrular zamanından önce düştüğü halde, diğer bazıları ise ezelde takdir edilmiş bir gebelik müddeti kadar orada duruyor

             Demek ki yüce yaratıcı dilediğine hayat veriyor

             Ve sizden kiminiz vefat ettirilir; ergenlik çağına geldikten sonra veya daha önce, yahut tam o sırada ruhu kabz olunur

             Kiminiz de ömrün en rezil (hayatın en fena) dönemine kadar bırakılır

             Gerisin geri kuvvetten düşürülüp kocaltılarak pek düşkün bir hale getirilir

             Ta ki bir hayli ilim öğrenip bilgi sahibi olduktan sonra, yeniden hiçbir şey bilmez duruma gelsin

             Ki bu şekilde insanoğlu çocukluk dönemindeki acizlik, güçsüzlük, bilgisizlik ve anlayışsızlığa doğru dönerek yapısının ilk harcı olan toprak unsuruna yaklaşmış olur

             İşte enfüste (insanın kendi vucudunda) meydana gelen bütün bu değişiklikler, her dilediğini yapmaya kadir olan yüce yaratıcının, öldükten sonra insanı tekrar diriltebilecek bir güç ve iradeye sahip olduğunu gösteren apaçık delilerdir

             Âfâka (insanın dış dünyasına) gelince:  Ey insan yeryüzünü yanmış kül olmuş görürsün

             Bu ihtar gerçi ilk bakışta yazın güneşin harareti karşısında yeryüzünün, toprağın kupkuru kesildiği durumunu gösterir

             Ancak bunu bir benzetme sanatı içerisinde değerlendirmekten ziyade, bir gerçeğin tam ifadesi olarak anlamak daha uygundur

             Çünkü böyle bir anlayış maksadı güzel bir şekilde göstereceği gibi, çağımızın bu konudaki bilimsel teorilerine de uygun düşecektir

             Buna göre yerküresi vaktiyle yanar bir ateş kütlesi olduğundan zamanla sönmüş olan toprak, esas itibariyle yanıp sönmüş bir ateşin kül halinde iken katılaşıp tortulaşmasından ibarettir ki, hayatın son derece zıttıdır

             Böyle iken üzerine suyu indirdiğimiz vakit, o yanmış olan toprak harekete geçmekte, yani atomları ve elementleri bir canlanma gücünü ortaya koyarak canlılığın en açık bir belirtisi olan bir sarsıntı ile harekete geçmekte ve koparıp gelişmekte her güzel çiftten bitkiler bitirmektedir

             Bunların bu şekilde olmasının sebebi nedir?

             6-7- O, yukarıda belirtilen insanın yaratılışındaki değişik merhalenin olması, toprağın harekete geçmesi ve bitki bitirmesi gibi olayların meydana gelmesinin asıl nedeni Allah'ın



             --- ELMALILI TEFSİR - 326 ---

             hak olduğunu, varlığının gerçek ve değişmez olduğunu ve ölüleri O'nun dirilteceğini ve O'nun gerçekten her şeye kâdir olduğunu ve gerçekten o saatin, sarsıntısı korkunç bir şey olan o dehşetli vakit, dünyalıların dünyasını başlarına yıkacak olan kıyametin geleceğini göstermek içindir

             Bunda şüphe yoktur

             Yani bu konuda hiçbir şüpheye yer yoktur

             Ve şüphesiz Allah kabirlerde yatanları tekrar diriltecektir

             Meâl-i Şerifi

             8- İnsanlardan kimi de vardır ki ne bir bilgiye, ne bir delile, ne de aydınlatıcı bir kitaba dayanmaksızın Allah hakkında tartışır

             9- Allah yolundan şaşırtmak (saptırmak) için büyüklük taslayarak (tartışır)

             Dünyada ona bir rezillik vardır

             Kıyamet gününde ise ona cehennem azabını tattıracağız  10 -Ona "Bunlar, senin ellerinle kazandığın günahlar sebebiyledir" denir

             Şüphesiz Allah kullarına zulmeden değildir

             11- İnsanlardan kimi de Allah'a bir yar kenarındaymış gibi ibadet eder, eğer kendisine bir iyilik gelirse ona gönlü yatışır ve eğer başına bir bela gelirse yüzüstü dönüverir

             Dünyayı da ahireti de kaybeder

             İşte apaçık kayıp budur

             12- Allah'ı bırakır da kendine ne zarar, ne menfaat veremeyecek şeylere yalvarır

             İşte derin sapıklık budur

             13- Herhalde o, zararı faydasından daha yakın olana yalvarıyor

             Yalvardığı şey ne kötü yardımcı ve ne kötü yoldaştır



             8-10- "İnsanlardan kimi de vardır ki Allah hakkında tartışır." Bu âyet, Nadr b

             Haris ve Ebu Cehil gibi İslâm'a karşı şeytanca mücadele verenlerin ileri gelenleri hakkındadır

             Yukarıda geçen bunun benzeri (22/3) âyet de böylelerin arkasına düşüp onları taklit edenler hakkındadır

             "Bilgisizce" yani (Allah hakkındaki tartışmaları) herhangi kesin bir bilgiye dayanmaksızın sırf hissî ve bir zanna kapılarak yapılmaktadır



             11-13- İnsanlardan kimi de vardır ki, bir yarın kenardaymış gibi Allah'a ibadet eder; gönülden, içten gelerek değil de, bir kenardan, belli bir maksat için dindarlık eder veya dil ucu ile müslüman olur

             Eğer kendisine bir iyilik gelirse yatışır, tatmin olur

             Ve eğer başına bir bela gelirse yüzü üzerine dönüverir, kıçını çevirir

             Bir rivayete göre bu âyetin iniş sebebi, müellefetü'l-kulûb'dan Uyeyne b

             Bedr, Akra b

             Habis ve Abbas b

             Mirdas'ın kendi aralarında anlaşıp "Muhammed'in dinine gireriz; eğer bize bir iyilik gelirse onun hak olduğunu kabul ederiz, yoksa onun doğru olmadığına hükmederiz" şeklindeki sözleridir

             Meâl-i Şerifi

             14- Şüphe yok ki Allah, iman edip salih amelleri işleyenleri altından ırmaklar akan cennetlere koyacak

             Şüphesiz Allah dilediğini yapar

             15- Allah'ın ona (peygambere) dünyada ve ahirette yardım etmeyeceğini sanan kimse hemen yukarıya bir ip uzatsın, sonra (kendini intihar edip) boğsun da baksın bu hilesi kendisini öfkelendiren şeyi giderecek mi?  16- İşte biz onu (Kur'ân'ı) böylece, apaçık âyetler olarak indirdik

             Şüphesiz Allah dilediğini doğru yola eriştirir



             14-15- Kimki ona, yani peygamber'e Allah'ın dünya ve ahirette kesinlikle yardım etmeyeceğini zannediyorsa, hemen yukarıya bir ip uzatsın

             Sonra kendini boğup nefesini keserek intihar etsin de baksın, Çünkü onu böyle bir zanna iten, onun Hz

             Peygambere olan kin ve kıskançlığıdır, dünya ve ahirette Allah'ın ona yardım edip işlerinde muvaffak kılmasını görmek istememesidir

             Halbuki Allah'ın Peygambere dünya ve ahirette Allah'ın ona yardım edip işlerinde muvaffak kılmasını görmek istememesidir

             Halbuki Allah'ın Peygambere dünya ve ahiret yardımı o derece kesin ve şüphesizdir ki, onu istemeyenin hakkı, kahrından kendi kendini boğmaktır

             O halde Peygamberin ve dolayısıyla dinin zafere ulaşmasını istemeyen kimse, onu dünyada görmek istemediğine göre, intihar etsin de ahiretten bir baksın bu hilesi, kin beslediği şeyi kesin giderecek mi? Din galip gelmesin diye kurduğu tuzak, çevirdiği oyun, gerçekleşmesi kesin olan Allah'ın dinine olan yardımına sanki mani mi olacak? Hayır, Allah'ın peygamberine söz verdiği yardım dünyada ve ahirette şüphesiz tahakkuk edecektir



             16- Ve işte böyle, Ey Muhammed! biz her türlü şek ve şüpheden uzak bir kesinlikte, biz o, Kur'ân'ı birçok açık belgelerden ibaret olan âyetler halinde indirdik

             Şüphesiz Allah, dilediğini doğru yola iletir

             Meâl-i Şerifi

             17- Şüphesiz o iman edenler, yahudi olanlar, sabiîler (yıldıza tapanlar), hıristiyanlar, ateşe tapanlar ve (Allah'a) eş koşanlar (yok mu?) Allah, kıyamet günü bunların arasını şüphesiz ayıracaktır

             Çünkü Allah her şeyi hakkıyla görüp bilendir

             18- Görmedin mi, göklerdeki kimseler, yerdeki kimseler, güneş, ay ve yıldızlar, dağlar, ağaçlar, bütün hayvanlar ve insanlardan birçoğu hep Allah'a secde ediyor

             Birçoğunun üzerine de azab hak olmuştur

             Allah kimi hor ve hakir kılarsa artık ona ikram edecek yoktur

             Şüphesiz Allah dilediği şeyi yapar



             17- Şüphesiz o iman edenler, Allah'ın indirdiği apaçık âyetlerine, ve bunlara iman etmenin bir gereği olarak, Allah'ın birliği ve Hz

             Muhammed'in peygamberliği gibi iman edilmesi gereken temel esaslara inananlar yahudi olanlar sabiîler (yıldıza tapanlar), (Maide, 5/69

             âyetin tefsirine bkz

             Ancak burada "Sabiîn" sözcüğünün, "Bakara sûresinde olduğu gibi, "yahudiler" ile "hıristiyanlar" sözcükleri arasında mansub olarak zikredilmiş olması, bir de mecusi ve müşriklere karşılık ayrıca kullanılması, ona burada özel bir anlam kazandırır

             Bunu da gözden kaçırmamak gerekir)

             ve ateşe tapanlar (Allah'a) eş koşanlar, birden çok ilâh edinenler

             Görülüyor ki, bu âyette altı tane dinden söz edilmiş, ancak bunlardan yalnız birincisi iman sahibi olarak gösterilmiştir

             Demek ki, geri kalan beşi küfür ehlidir

             Sonra bu beşten yalnız sonuncusunda şirk açıkça belirtilmiştir

             Oysa diğerlerinde de şirk yok değildir

             Örneğin mecusilerin ateşe tapmaları bilinen bir gerçektir

             Şu halde buradaki "şirk koşanlar" ifadesi tahsisden sonra, genelleme olarak "ve diğer müşrikler" demek olabilirse de, burada açıklanan şirkten maksat hiçbir yönüyle ne doğrudan ve ne de dolaylı bir şekilde herhangi bir tevhid iddiasının karıştırılmadığı bir şirk olması, karşıt olarak ifade ediliş tarzına daha uygundur

             Çünkü hıristiyanlar, üç, birdir diye tevhid iddiasında bulundukları gibi, mecusiler ve bu cümleden olarak zerdüştiler de bir mabuda inandıklarını iddia etmektedirler

             Bu suretle cümlesi, sırf sineviyyet (ikilemi) iddia eden maneviyye (Mani dinine inananlar) ile, birden çok ilâhın varlığını kabul eden putlara tapan müşrikleri göstermiş oluyor

             Dolayısıyla "sabiîler" den maksat da hıristiyanlar gibi açıkça es koşmayı iddia etmeyenlerdir

             Bütün bunlar, "Kıyamet günü şüphesiz Allah, onların aralarını ayırır."

             18-Ey muhatab görmedin mi?, kalb gözüyle görüp anlamadın mı veya haberin yok mu? Gerçekte Allah'a hep şunlar secde ediyor; yani emir ve iradesine boyun eğiyorlar

             (Ra'd, 13/2, âyetin tefsirine bkz.) Göklerdekiler ve yerdekiler, yukarılarda ve aşağıda her kim ve her ne varsa, melekler, nefisler, canlı ve cansız her şey

             Bu cümleden olarak güneş, ay, yıldızlar, dağlar, ağaçlar ve bütün canlılar ve insanlardan birçoğu, yani insanlara gelince hepsi değil, çoğuda değil, bir kısmı; karşı taraftan daha çok değilse de yine de bir yekün teşkil eden bir kısmı secde ediyor

             Gerçi yüce Allah'ın etkin hükümranlığına bütün insanlar da ister istemez boyun eğer

             Bu yönüyle "yerde bulunan kimseler" in genelinde onlar da vardır

             Fakat serbest iradeleriyle isteyerek Allah'ın emirlerine boyun eğen ve O'na itaat secdesi eden, insanların ancak bir kısmıdır ki,

             müminlerdir

             Bunun içindir ki, bazı tefsirciler bu itaat secdesinin anlamını ortaya koyup göstermek için işte bu "insanlardan birçoğu" kaydını atıf cümlesi kabilinden olmak üzere "insanlardan birçoğu secde eder" takdirinde olduğunu söylemişlerdir

             Birçoğunun da üzerine azab hak olmuştur

             Çünkü onlar Allah'ın emrine karşı küfür ve isyan ile dikbaşlılık edip itaat secdesini yerine getirmeye yanaşmamışlardır ki bunlar, şeytanlar ve şeytanlara uyan insanlardır

             Meâl-i Şerifi

             19- Şu ikisi Rableri hakkında tartışmaya girmiş iki hasımdır

             O'nu inkar edenler için ateşten elbiseleri biçilmiştir

             Başlarının üstünden kaynar su dökülür

             20- Bununla karınlarındaki ve derileri eritilir

             21- Bir de bunlara demirden kamçılar vardır

             22- Uğradıkları gamdan (dolayı) oradan ne zaman çıkmak isteseler, her defasında oraya geri çevrilirler: "Yakıcı azabı tadın" denir

             23- Şüphesiz Allah iman edip yararlı iş işleyenleri, altından ırmaklar akan cennetlere koyacak, orada altın bilezikler ve inciler takınacaklar

             Oradaki elbiseleri de ipektendir

             24- Hem sözün güzelini işitecek duruma ulaştırılmışlar, hem de övülmeye layık (olan Allah'ın) yoluna eriştirilmişlerdir



             19-24- Bu ikisi, insanlardan secde eden kısım ile secde etmeyen kısım, müminlerle kâfirler iki hasımdırlar ki kendilerinin Rabbi (olan Allah) hakkında tartışmaktadırlar

             Rableri hakkında birbirlerine karşı dava açtıkları mahkemede duruşma halindedirler

             Biraz önce söylendiği gibi yüce Allah, kıyamet gününde aralarını ayıracaktır

             Gerçek olanı ortaya koyup münakaşalarını sona erdirecek ve herbirinin hakkını verecektir

             Şöyle ki: Kâfir olanlar için ateşten elbiseler biçilmiştir

             Tepelerinin üstünden o kaynar su dökülecek..

             İbnü Abbas'tan yapılan rivayete göre işbu den itibaren üç veya dört âyet, Medine'de nazil olmuştur

             Ebu Zer (r.a) den yapılan bir rivayette de Bedir savaşı günü Hz

             Hamza, Hz

             Ali ve Hz

             Ubeyde b

             el-Haris (r.anhüm) üçünün Kureyş'ten Rebia'nın oğulları Utbe ve Şeybe, bir de Utbe'nin oğlu Velid ile yaptıkları çarpışmaları hususunda inmiştir

             Genel olarak kâfir için yapılan uyarılarla, müminler için verilen müjdelerden sonra, birtakım kâfirleri korkutmak ve İslâmın beş şartından biri olan hacca teşvik etmek için buyuruluyor ki:  Meâl-i Şerifi

             25- Şüphesiz inkâr edenlere, Allah'ın yolundan, yerli ve yolcu bütün insanlar için eşit kılınan Mescid-i Haram'dan alıkoyanlara ve orada zulümle yanlış yola saptırmak isteyene can yakıcı bir azab tattırırız

             26- Bir zamanlar Kâbe'nin yerini İbrahim'e şu şekilde hazırlamıştık: Sakın bana hiçbir şeyi ortak koşma; tavaf edenler, orada (kıyama) duranlar, ruku edenler ve secdeye varanlar için evimi tertemiz et

             27- İnsanları hacca çağır; yürüyerek veya incelmiş binekler üstünde (uzak yollardan) her derin vadiyi aşarak sana gelsinler

             28- Ta ki kendilerine ait birtakım menfaatlere şahid olsunlar; Allah'ın kendilerine rızık olarak verdiği hayvanları belli günlerde kurban ederken O'nun adını ansınlar

             Siz de onlardan yiyin, yoksulu, fakiri de doyurun

             29- Sonra kirlerini giderip temizlensinler

             Adaklarını yerine getirsinler

             Kâbeyi tavaf etsinler

             30- Emir budur, Allah'ın yasaklarına kim saygı gösterirse, bu, kendisi için Rabbinin katında şüphesiz hayırdır

             Size bildirilegelenden başka bütün hayvanlar helal kılınmıştır

             O halde o pis putlardan kaçının ve yalan sözden sakının

             31- Allah için, O'na eş koşmayan, O'nun birliğine inanmış kimseler olun

             Allah'a ortak koşan kimse, gökten düşüp de kuşların kaptığı veya rüzgarın bir uçuruma sürüklediği şeye benzer

             32- Bu böyledir; kim Allah'ın nişanelerine, kurbanlıklarına saygı gösterirse, şüphesiz o kalblerin takvasındandır

             33- Sizin için onlarda belli bir süreye kadar bir takım faydalar vardır

             Sonra bunlar Beyt-i atik (kâbe) de son bulurlar

             34- Her ümmet için Allah'ın kendilerine rızık olarak verdiği kurbanlık hayvanların üzerine O'nun adını ansınlar diye bir mabed yapmışızdır

             Hepinizin ilâhı bir tek ilâhtır

             Onun için yalnız O'na teslim olan müslümanlar olun

             (Ey Muhammed!) Allah'a itaat eden alçak gönüllüleri müjdele

             35- Ki Allah anıldığı vakit onların kalpleri titrer

             Onlar başlarına gelene sabreden, namaz kılan kimselerdir

             Kendilerine verdiğimiz rızıktan Allah yolunda harcarlar

             36- Kurbanlık deve ve sığırları Allah'ın size olan nişanelerinden kıldık

             Sizin için onlarda hayır vardır

             Ön ayaklarının biri bağlı halde keserken üzerlerine Allah'ın adını anın

             Yanları yere yaslandığı vakit de onlardan yiyin, kanaat edip istemeyene de, isteyene de yedirin

             Böylece onları sizin buyruğunuza verdik ki, şükredesiniz

             37- Elbette onların etleri ve kanları Allah'a ulaşmayacaktır

             Ancak O'na sizin takvanız erecektir

             Onları bu şekilde sizin buyruğunuza verdi ki, size yolunu gösterdiğinden dolayı, Allah'ı tekbir ile yüceltesiniz

             (Ey Muhammed!) Vazifelerini güzelce yapan iyilik sevenleri müjdele



             25- Şüphesiz inkâr edenler, Allah'ın yolundan ve Mescid-i Haram'dan insanları alıkoyanlar

             Bu âyetin Hudeybiye senesi Kureyş müşriklerinin Hz

             Peygamber ve ashabını Mescid-i Haram'ı ziyaret etmekten menettikleri zaman nazil olduğu rivayet edilmiştir

             (Bakara, 2/96

             âyetin tefsirine bkz.) Öyle bir mesciddenki biz onu insanlar için mukîm ve misafiri eşit olmak üzere, gerek Mekkeli ve gerek taşralı bütün insanlar için mescit kıldık

             Kim orada zulümle, haksızlıkla doğru yoldan saptırmak isterse ona can yakıcı bir azab tattırırız

             Bu âyetin zahirine göre Mekke'de fiile dönüşmeyen, yalnızca kötü bir niyet bile Allah katında sorumluluk gerektirir



             26- Hani bir zaman İbrahim'e, Kâbe'nin yerini hazırlamıştık

             Yani Kâbe'nin yapılmasını temin etmek üzere, her şeyden önce yerini hazırlamış, gerek orada ibadet etmek ve gerek barınmak için faydalanabileceği bir sığınak yapmıştık

             Şöyle diye ki bana hiçbir şeyi ortak koşma ve Beyt'in binasını yaparken bana ihlastan başka bir gaye besleme, her şeyi sırf benim rızam için ve samimi bir kulluk görevi olarak yap

             Ve işte Beytullah (Allah'ın evi) adı ona bu anlamda verilmiştir ki, Allah için ibadete mahsus hane demektir

             Evimi, tavaf edenler, kıyama duranlar, rükû edenler ve secdeye varanlar için tertemiz et

             Buradaki temizlik, hem maddî, hem de manevî anlamdadır

             Böyle olunca "Şeytan işi pislik" (Mâide, 5/90) olan put ve dikili taşlardan temizlemek de bunun içindedir

             Yani Kâbe'nin içini, dışını gerek gözle görülen maddî ve gerek manevî pisliklerden arındırıp pek temiz tut, dolaşanlar ve duranlar, tavaf eden ve namaz kılanlar tertemiz ibadet etsinler



             27- Ve insanlar içinde haccı ilan et

             Hasan-ı Basrî gibi bazıları bu emirlerin Hz

             Peygamber'e hitap olduğunu söylemişlerdir

             Çünkü âyetteki "tertemiz" emri, buna daha uygundur

             Buna göre Hz

             Peygamber'e ve ümmetine haccın farz oluşu bu âyetlerin inişlerinden itibaren başlamış olur

             Fakat açık olan Hz

             İbrahim'e olan hitabların hatırlatılmasıdır

             Bu durumda Hz

             Peygamber ve ümmeti hakkında haccın farz kılınması söz konusu olmayıp, sadece güzel bir şey olduğuna dair teşvik ifade edebilir

             Bunun için haccın farz oluşunu kesin olarak ifade eden delil "Yoluna gücü yeten her kimsenin o evi



             --- ELMALILI TEFSİR - 327 ---

             Kâbe'yi hacc etmesi, insanlar üzerinde Allah'ın hakkıdır, farzdır

             " (Al-i İmran, 3/97) âyeti olmuştur

             Sana yaya olarak ve derin derin vadilerden, uzak yollardan binekler üzerinde, arık arık develer üzerinde gelsinler



             28- Ta ki kendilerine ait birçok menfaatlere şahid olsunlar

             Haccın hikmetleri olan bu menfaatler, Mâide Sûresi'nde "Rablerinden bol nimet ve rıza taleb edenler" (Mâide, 5/2), "Allah hürmetli ve Kâbe'yi, insanların faydası için ortaya koydu" (Mâide, 5/77) buyurulduğu ve İbnü Abbas'tan da rivayet olunduğu üzere hem dünya, hem de ahiretle ilgilidir

             Ahiretle ilgili menfaat Allah'ın bağışlaması ve rızası gibi şeylerdir

             Dünyadaki menfaatlere gelince bunlar da, Allah'ın insanlara olan nişanelerini görmekle irfan, ahlâk, ticaret ve sosyal hayatla ilgili birtakım faydalardır

             Bu menfaatlere hazır olsunlar

             Ve Allah'ın kendilerine rızık olarak verdiği hayvanları belli günlerde kurban ederken O'nun adını ansınlar

             Yani diyerek Allah için kurban kessinler

             "Behîmetü'l-en'am" deve, sığır, koyun, keçidir

             (Mâide, 5/1 ve En'âm, 6/143-144

             âyetlerin tefsirine bkz.)  Hacc âyetlerinde "sayılı günler" teşrik günleridir

             (Bakara, 2/203

             âyetin tefsirine bkz.) "Belirli günler" ise zilhicce ayının ilk on günü veya kurban günleridir

             Çünkü zilhiccenin ilk on gününden sonra hacc vakti, arafe ve kurban bayramı olduğundan dolayı, halkın bunları bilmeye istek ve arzusu vardır

             Bunun için o günler, halkın arasında malumdur

             Bu sebeple İmam-ı Azam Ebu Hanife ve İmam Şâfiî bu malum, belirli günlerin zilhiccenin ilk on günü olduğunu söylemişlerdir ki, Mücahid'in, Ata'nın, Katade'nin, Hasan'ın görüşleri ve Said b

             Cübeyr'in, İbnü Abbas'tan rivayetidir

             Buna göre şu "belirli günler"in kurbana zarf olması, kurban bayramı günü olan onuncu gün itibariyle demektir

             Oysa kurban, bayramın yalnız birinci günü değil, ikinci ve üçüncü günleri de kesilebildiğinden bu üç gün "kurban günleri" olarak bilinir

             Şu halde kurbanların kesim günleri olan "belirli günler" i kurban günleri olarak tefsir etmek lazım gelir

             Bunun için İmam Ebu Yusuf ve İmam Muhammed "belirli günler"den maksadın "kurban günleri" olduğunu söylemişlerdir ki, tercih edilen görüş de budur

             "Ondan yiyiniz." Görülüyor ki, burada gıyabdan (üçüncü şahıstan) hitaba (ikinci şahısa) iltifat sanatı vardır ki, bununla hitap peygamber ve ümmetine çevrilmiştir

             Şüphe yok ki, Hz

             İbrahim zamanında kesilen kurbanlardan Hz

             Muhammed'in ümmetinin yemesi ve yedirmesi düşünülemez

             Şu halde buradaki "fâ"nın, bir icaz-ı hazif (mânâya zararı olmaksızın lafzî veya aklî bir karinenin delaletiyle cümleyi tamamlayanlardan bazılarının cümleden atıldığını) ifade eden "fâ"nın, fasîha (açıklama cümlesinin başında gelen "fâ") olduğu anlaşılır

             Buna göre mânâ şöyle olur: Şimdi ey Muhammed ve ümmeti! Siz de o günlerde kurbanlarınız üzerine Allah'ın adını anın, onlardan yiyin ve muhtaç olan yoksula da yedirin

             Yeme emri, mübahlık, yedirme emri ise vaciblik ifade eder

             Yani kurban bayramı kurbanından sahibinin yemesi caizdir

             Bir miktarını fakirlere vermesi ise vacibdir

             Mendûp olan, kurbanın üçte birini kendisi ile ailesi, üçte birini dostlar, üçte birini de yoksul olanlar için ayırmaktır

             Ancak aşağıda söz konusu yapılacak olan adak kurbanlarından sahibinin yemesi caiz olmaz



             29- Sonra kirlerini giderip temizlensinler

             Hac ibadetlerini yerine getirdikten sonra tırnaklarını kesmek, bıyığını ve sakalını düzeltmek, koltuklarını yolmak, başını ve kasığını tıraş etmek gibi temizlenmekle ilgili ihtiyaçlarını yerine getirsinler

             Ve adaklarını yerine getirsinler ve Beyt-i Atîk'i, yani Kâbe'yi tekrar tekrar dolaşıp tavaf etsinler

             Bir tavaf yedi şavf, bir şavf bir dolaşımdır

             Yedi şavfın dördü farz, üçü vacibdir

             Tefsircilerin çoğu demişlerdir ki, buradaki tavaftan kastedilen, haccın rükünlerinden olan ifaza tavafı, diğer adıyla ziyaret tavafıdır ki, hac ile ilgili yasakların kalkmasının tamamı bununladır

             Bu tavaf yapılmadan ihramdan çıkılmaz

             Kirlerin giderilmesi konusu da bununla olur

             "Vâv" tertibe delalet etmediği için bunun, kirlerin giderilmesinden sonra yapılması gerekmez

             Fakat bunların bir sıralamaya göre söz konusu edilmiş olmaları, bu tavafın kirlerin giderilmesinden sonra olması, ilk akla geldiği ve ziyaret tavafı, ihram ve vakfe gibi hac anlamının içinde bulunduğu için, bazıları bunun Sader denilen veda tavafı olduğunu söylemişlerdir ki, o âfâkî (Mekke'nin dışından gelen) için vaciptir

             Bunun tam karşıtı ise kudûm tavafıdır ki, ilk vardığı vakit yapılır

             Bu üç tavaftan başka her zaman arzu edildiği kadar nafile tavaflar yapılabilir

             Kâbe'ye Beyt-i Atîk denilmesinin sebebine gelince: Bunda bir kaç mânâ vardır:  1- Atîk dilimizde de meşhur olduğu gibi kadim mânâsına gelir, önceki zamandan kalma demektir

             Gerçi biz bazen bu anlamda "eski" tâbirini de kullanırız, fakat eski daha çok "Halak" yani köhne ve harab anlamını ifade eder

             Oysa Atîk ve kadîm köhne demek değildir

             Antika demektir

             "Şüphesiz insanlar için ilk kurulan ev (mabed) Mekke'de âlemlere mübarek olan (Kâbe)dir." (Al-i İmran, 3/96) âyetinin ifadesince Kâbe'ye yeryüzünde mevcut olan mabedlerin ilki olması itibariyle "atîk" adı verilmiştir

             Bu görüş Hasan-ı Basrî ye aittir

             2- Atîk, İsrâ Sûresi'nin son kısmında (17/111

             âyetin tefsirinde) belirtildiği üzere, "ıtak" gibi yepyeni ve değerli olma anlamına gelir ki, birinci görüşteki ifade edilen mânânın gereğidir

             Bu anlamda Beyt-i Atîk, şerefli ve saygı değer ev demektir

             Nitekim ona Beytü'l-Haram (hürmetli ev) da denilir

             Bu görüş Sâid b

             Cübeyr'den nakledilmiştir

             3- Atîk, özgür ve hür olmak anlamına gelir

             Hürmetli Kâbe de zalim despotların sataşmalarından kurtulduğu için ona bu isim verilmiştir

             Bu mânâ bir hadis-i şerifte Hz

             Peygamber'den de rivayet edilmiştir

             Buyurmuş ki: "Yani yüce Allah Kâbe'ye "el-Atîk" adını verdi

             Çünkü onu despotların şerrinden korumuştur

             Hiçbir zaman bir zorba ona galebe edemedi." Bu hadisi, Buharî, tarihinde; İbnü Cerir, Taberânî ve daha başkaları, İbnü Zübeyr'den rivayet etmişlerdir

             Tirmizî, "hasendir" demiş, Hakim ise "salih" demiştir

             İbnü Ebî Necih ile Katâde de bu anlamda tefsir etmişlerdir

             Gerçekten bir zamanlar "Tübba'" (Yemen hükümdarı) Kâbe'yi yıkmak istemiş, felç olmuş ve bu işten vazgeçmesi için yapılan tavsiyelere uyunca da iyileşmişti

             Bunun üzerine Kâbe'ye olan saygısını göstermek için ona bir örtü yaptırmıştı ki, ilk Kâbe örtüsüdür

             Sonraları Ebrehe de fil vakası ile perişan olmuştu

             Gerçi Haccac yıktı, fakat onun maksadı Kâbe'yi yıkmak değil, İbnü Zübeyr'i çıkarmaktı, sonra tekrar yaptı

             Karmatîler'in Hacer-i Esved'i bir kaç sene alıp götürmüş olmaları da bu kabilden olsa gerektir

             Ahir zamanda Habeş tarafından yıkılıp taşlarının denize atılacağına dâir rivayet edilen bir hadisin içeriği ise, sahih olduğuna göre kıyamet alâmetlerindendir

             Mücahid, kimsenin mülkü olmadığından dolayı, hurrü'l-asıl (temelden özgür) anlamını ifade etmesi için, kendisine "Atîk" adının verildiğini söylemiştir

             Bazılarıda Atîk, Mu'tik (özgürlüğe kavuşturan) anlamındadır demişler ki, hacc edenler boyunlarını günahlardan kurtarırlar demektir

             Şimdi bu açıklamalardan anlaşılan şudur ki, "Beyt-i Atîk" ünvanının, bütün bu mânâları içine alacak şekilde bir tercemesinin yapılmasının mümkün olamayacağına göre, onun olduğu gibi korunması gerekir



             30- İşte öyle, emir böyle ve böyle yapılması gerekir

             Her kim Allah'ın hürmetlerine saygı gösterirse, yani Allah'ın hükümlerine, emirlerine, yasaklarına, Beyt-i Haram, Mescid-i Haram, Beled-i Haram (Mekke) Meş'ar-i Haram (Müzdelife Mescidi), Şehr-i Haram (Haram aylar) ve saire gibi muhterem kıldığı şeylere riayet etmenin vacip olduğunu bilerek ve gereği gibi amel ederek saygı gösterirse, Rabbinin katında o, onun için hayırdır

             Ahirette onlara gösterdiği saygının mükafatını görür

             Size en'âm (koyun, keçi, sığır, deve) hep helal kılındı

             Haramlıkları yoktur

             Mâide Sûresi'nde (5/103) belirtildiği gibi, Bahîre (kulağı yarılıp salıverilen deve) Sâibe (putlara adak yapılan deve), Vasiyle (erkek dişi ikizler doğuran deve) Hâm (sırtı yükten muaf tutulan erkek deve) yok, sekiz eşlerin hepsi helaldir

             Ancak size okunan şey müstesna ki, bu da Mâide Sûresi'nin başında (5/3) açıklandığı üzere, leş, kan ve "Allah'dan başkası adına boğazlanan" dır

             O halde pis putlardan sakının Leş gibi gözle görülür maddî pisliklerden sakındığınız gibi, putları dikmek gibi manevî pisliklerden de sakının

             Hayvanları, Allah'ın adını anarak kesin

             Allah'tan başkasının adına kesip de onları pis etmeyin

             Kâbe'yi de putlardan temizleyin

             Yalan sözden de çekinin

             Yalan söylemediğiniz gibi ona itibar edip kıymet de vermeyiniz, yalan dolandan uzak olunuz

             Şunu iyi bilin ki putlara tapmak da yalancı şahitlik gibi bir yalancılıktır, hatta yalancılığın da başıdır

             Bir

             de Allah'ın haram kılmadığı şeylere haram demekten, Bahîre, Sâibe, Vasiyle, ham haramdır demek gibi yalan sözlerden ve akîdelerden sakının

             Böyle pisliklerden son derece çekinmek gerekir



             31- Şöyle ki: Allah için her dinden çekilip samimi olarak gerçek tevhide sarılmış bir cemaat olarak, O'na hiçbir şekilde ortak koşmayarak

             Kim Allah'a ortak koşarsa sanki gökten düşüp kuşların kaptığı veya rüzgarın uzak bir yere (bir uçuruma) sürüklediği bir şeye benzer.Şirk böyle helak edicidir

             İnsanın kalbini didik didik didikler, uçurumlara sürükler



             32- Bu böyledir kim Allah'ın nişânelerine, hürmetli kıldığı alâmetlere saygı gösterirse, şüphesiz o saygı duyma, kalblerin takvasındandır; gönülleri (kötülükten) himaye edip koruyan sebeplerdendir

             O halde Allah'ın nişanelerinden olan haccın o büyük kurbanlarına karşı saygı göstermeli, hürmetle bakmalı ve onları ancak Allah'ın adını anarak kurban etmelidir



             33- Sizin için onlarda, o nişanelerde belli bir süreye kadar birtakım menfaatler vardır

             Sağımından, dölünden, tüyünden, hizmetinden vesairesinden belli bir zamana kadar birçok istifadeler edilir

             Sonra bunlar ecellerinin yeri olan Beyt-i Atîk Kâbe'de son bulurlar; "Mina" da kurban olurlar ki, bu da ahiretle ilgili faydalarıdır

             Şu halde böyle mübarek şeylere saygı gösterilmez mi? Bunlar yaratıcıları olan Allah'tan başkası adına nasıl kesilir? Başkaları bunların bir kılını bile yaratabilir mi? Burada "Beyt-i Atîk" sözcüğüyle âyetin sonlandırılması, Kâbe'nin şirk koşanlardan kurtarılması ve putlardan arındırılması ile ilgili hususun gereğini pekiştirmek içindir



             34-Bunların Beyt-i Atîk'a kadar varmalarının hikmetine gelince; biz her ümmet için bir ibadet ve kurban yeri yaptık ki kendilerine rızık olarak verdiği dört ayaklı davarları keserken Allah'ın adını ansınlar

             İşte sizin ilâhınız tek bir ilâhtır

             Her ümmet için bir ibadet ve kurban yeri yaptığı gibi, sizin için de yapmıştır

             O halde yalnız O'na, o bir tek olan ilâha teslim olup, samimi olarak ibadet ediniz

             Zikrinizi, kurbanınızı şirk ile lekelendirmeyiniz

             Ey Muhammed! Bir de o alçak gönüllüleri müjdele

             35- ki Allah anılınca kalbleri titrer

             Yüce Allah'ın büyüklüğünün o anda gönüllerinde parladığını hissederler

             Başlarına gelen müsibetlere karşı da sabırlıdırlar

             Namaza devamlıdırlar

             Ve kendilerine verdiğimiz rızıklardan bir kısmını (hayır için) harcarlar

             Zekat, sadaka verirler

             Kurban keser, ikram ederler



             36- Bedeneleri de, yani hayvanların iri gövdeleri olan ve hacda kurban olarak kesilenleri ki, develerdir

             "Kurban olarak bir deve yedi kişi, bir sığır da yedi kişi, için yeterlidir." hadis-i şerifi gereğince sığırın da deve gibi yedi kişi adına kurban edilmesi caiz olduğuna göre, şer'an sığırlar da bedene türünden sayılır

             Allah'ın size olan nişanelerinden kıldık

             Allah'ın size verdiği dinin alâmetlerinden kıldık

             Sizin için onlarda hayır vardır

             Yukarıda belirtildiği gibi din ve dünya hayatınız için faydalar vardır

             O halde onların ön ayaklarından biri bağlı olduğu halde keserken üzerlerine Allah'ın adını anın

             Allah'ın adını anarak kurban edin

             Bu kesim şekline göre kurban deveye mahsustur

             Deve ayakta iken ön ayaklarından biri bağlanıp gerdanından boğazlanır ki, buna nahır adı verilir

             Bununla beraber çene altından kesilmesi de caizdir

             Sığır ile keçi ve koyun ise yatırılıp üç ayağı bağlanarak boğazlanır

             Buna da zebih denilir

             Nahır veya zebihte Allah'ın adının anılması demektir ki, "Allah'ın adıyla, Allah en büyüktür, Allah'ım! (bunlar) senden ve sanadır." mânâsına gelir

             Yan üstü düşüp canları çıktığı zaman artık onlardan yiyiniz

             Yani her şeylerini değil, yenilmesi caiz olan kısımlarından yiyiniz

             Kanaatkâr olup dilenmeyene de, dilenene de verin

             İşte böylece biz onları sizin buyruğunuza verdik

             O koca hayvanları böyle boyun eğdirdik

             Bu, her istediğinizi yaparsınız diye değil, şükredesiniz diyedir

             Bir o hayvanların büyüklüğüne, bir de insanın küçüklüğüne bakmalı ve maddenin mânâ karşısında nasıl aciz ve güçsüz kaldığını görmeli ve yüce Allah'ın insana verdiği nimet ve gücün kadrini bilmeli, Allah'a şükretmelidir

             Muhyiddin Arabî hazretleri demiştir ki: "Minâ kurbanların kesim yeri kılınmıştır

             Kesimler orada yapılır

             Minâ "Ümmiyye"den türemiştir ki arzulara kavuşmak anlamındadır

             Çünkü meşru olan arzularına kavuşan kimse, gayesine ermiş demektir

             Kurbanların kesilmesinde, insan vucudunun beslenmesi için, hayvanların bedenini idare eden ruhlarının görevden azledilmesi söz konusu olur ki, birbirinden ayrılırken ruhları yine onlara nezaret eder

             O cesetleri deve, sığır olarak idare ettikten sonra bu defa insana ait olmak üzere yönetir

             Bu öyle ince bir meseledir ki, Allah'ın, basîret (zeka ve anlayış) lerini aydınlattığı, Allah dostlarından başkası onu kavrayamaz."

             37-Buna nasıl şükretmeli? Onların ne etleri ne kanları Allah'a erişmez, o rızasına kavuşamaz

             Fakat sizden Allah'a ancak takva ulaşır

             Sizin manevî yönünüzden gelen gönüllerinizi, Allah'ın emrini tutup ona karşı saygılı olmaya ve sizi ihlas ile Allah'a yaklaşmaya davet eden, takvanızdır ki Allah katında makbul olup hoşnutluğunu kazanır

             İşte onları böylece sizin buyruğunuza vermiştir ki size verdiği hidayet ve gösterdiği doğru yoldan dolayı Allah'ı tekbir edip, büyükleyesiniz

             Onları buyruk altına almanın yolunu öğretip sebeplerini bahşeden ve kendisine yaklaşmanın nasıl olacağını gösteren Allah'ın nimetinin büyüklüğünü ve kudretinin yüceliğini tanıyıp, ululuğunu ve birliğini hem kalb, hem söz, hem de davranışlarınızla, tekbir ile ilan edesiniz

             Ey Muhammed! Bir de ihsan ve iyilik yapanları müjdele

             Çünkü: Meâl-i Şerifi

             38- Şüphesiz Allah inananları savunur

             Çünkü Allah hâin ve nankörlerin hiçbirini sevmez

             39- Kendilerine savaş açılan kimselere (kâfirlere karşı koymak için) izin verildi

             Çünkü onlar zulme uğradılar

             Şüphesiz Allah onları zafere ulaştırmaya kadirdir

             40- Onlar "Rabbimiz Allah'tır" demelerinden başka bir sebep olmaksızın haksız yere yurtlarından çıkarıldılar

             Eğer Allah insanların bir kısmını bir kısmı ile defetmeseydi manastırlar, kiliseler, havralar ve içinde Allah'ın adı çok anılan mescidler elbette yıkılırdı

             Şüphesiz Allah kendi (dini) ne yardım edene yardım edecektir

             Şüphesiz Allah çok güçlüdür, çok izetlidir (her şeye galiptir)

             41- Onlar (o müminlerdir) ki, eğer kendilerini yeryüzünde iktidar mevkiine getirirsek namazı kılarlar, zekatı verirler, iyiliği emrederler ve fenalığı yasak ederler

             Bütün işlerin sonu sırf Allah'a âittir



             38- Şüphesiz ki Allah iman edenleri savunur

             Müminlerden kâfirlerin hücumlarını def'eder

             Şu halde yukarıda belirtildiği üzere Allah yolundan ve hacdan menetmeye kalkışan ve menedecek olan kâfirlere karşı savunmaya güzel bir şekilde hazırlansınlar

             Şüphesiz Allah hâin ve nankörlerin hiçbirini sevmez; emanetlerine hiyanet, nimetlerine karşı ise nankörlük edenlerin hiçbirini sevmediği gibi, onların meydana getirdiği toplumu da müdafaa etmez, aksine onların bertaraf edilmelerine müsaade eder

             Onun için:

             39- Kendilerine savaş açılan kimselere izin verildi

             Haîn kâfirler tarafından kendilerine savaş açılan müminlerin onlara karşı savaşmalarına izin verilmiştir

             Çünkü onlar zulme uğramışlardır

             Müşrikler

             Hz

             Peygamber ve ashabına eziyet ediyorlardı, sahabeler ise kimi dayak yemiş, kimi yaralanmış bir halde gelip Hz

             Peygambere başlarına gelen bu haksızlıkları şikayet ediyorlardı, Efendimiz: "Sabrediniz, çünkü henüz savaş ile emrolunmadım" buyururdu

             Nihayet hicret ettikten sonra bu âyet nazil oldu ki, savaş hakkında ilk inen âyettir

             (Bakara, 2/190

             âyetin tefsirine bkz.) Şüphesiz Allah onlara, o



             --- ELMALILI TEFSİR - 328 ---

             müminlere yardım etmeye, onları zafere ulaştırmaya elbette kâdir, çok kâfidir

             Dolayısıyla çok olan kâfirlere karşı, şu azıcık olan müminler nasıl savaşabilirler gibi bir şüpheye düşmemelidir



             40- O mazlumlar ki, "Rabbimiz Allah'tır" demelerinden başka bir sebep olmaksızın haksız yere yurtlarından çıkarıldılar

             Eğer Allah insanların bir kısmını bir kısmı ile def'etmeseydi; azgın zalimleri, bozguncuları, kâfirleri âdillerle, salihlerle, müminlerle defetmiş olmasaydı manastırlar, kiliseler, havralar ve içinde Allah'ın adı çok anılan mescidler yıkılırdı

             Nitekim o zalimlerin defedilmediği yerlerde dinsizlik görülmektedir

             SAVMAA: Tepesi sivri ve yüksek olan bina demektir ki, İslâmiyet'ten önce hıristiyan rahiplerinin manastırlarının ve sâbie (yıldızlara tapanlar) sofularının zaviyelerinin adı olmuştu

             Sonra Müslümanların ezan yerleri olan minareler içinde kullanılmaya başlandı

             Ancak âyette kastedilen hıristiyanların manastırları veya sâbienin zaviyeleridir,  BÎ'A: Hıristiyanların ibadet yeri olan kilise demektir

             SALÂT: Bu kelime İbrânice Saluta'dan gelen ve sonradan Arapçalaşan bir sözcüktür ki, yahudilerin namaz yeri, yani havra demektir

             Görülüyor ki, mescidler, "Allah'ın adının çok anıldığı yer" olarak nitelendirilmiştir ki, bunda iki nükte vardır

             Birincisi, İslâm'ın emrettiği ibadetlerden asıl maksadın Allah'ın adının çokça anılması olduğunu vurgulamak, ikincisi de diğerlerinin var olmalarının, asıl sebebi olan Allah'ın anıldığı yer olmaktan çıkıp başka maksatlar için kullanıldığına işarettir

             Özetle Allah, dindar olanları, haddi aşan azgınları defetmeye göndermeyip; inananlara savaşma hak ve salahiyetini vermeseydi manastırlar, zaviyeler, kiliseler, havralar ve içinde Allah'ın adı çok anılan mescidlerin hepsi yıkılırdı

             Dinsizlerin saldırıları karşısında bunlardan hiçbiri ayakta kalamazdı

             Bakara Sûresi'nde (2/251) geçtiği üzere bütün yeryüzünün düzeni bozulurdu

             Bütün bunların yıkılmaktan kurtulmaları ve korunmaları ancak onları savunmakla mümkündür

             O halde bütün bunları himaye etmeyi hedefleyen İslâm'ın savunma hakkının bütün hakların başında geldiği muhakkaktır

             Şüphesiz Allah kendi dinine yardım edene yardım edecektir

             Çünkü dinin ihtiyarî olan fiillerle alakası olduğuna göre, o konuda arzu edilen gayenin gerçekleşebilmesi için, Allah'ın iradesi kulun cüzî iradesine bağlı olduğundan, kulların cüzî iradelerini kullanarak bir çaba sarfetmeleri, Allah'ın iradesinin işlemesine vesile olması itibariyle bir yardım gibidir

             Onun için müminlere savunmayı söz veren yüce Allah, yardımının kesin olarak gerçekleşmesini onların yardım ve çalışmalarına bağlamıştır

             Yoksa Allah şüphesiz çok güçlüdür, herşeye galiptir, yardıma ihtiyacı yoktur

             Yardım ettiği kimseler de her zaman üstün olup hiçbir zaman mağlup olmazlar



             41- Onlar, o müminlerdir ki eğer kendilerini yeryüzüne yerleştirirsek; iktidar mevkiine getirip devlet idaresini ellerine verirsek namazı kılarlar ve zekatı verirler iyiliği emrederler ve fenalığı yasak ederler

             Meşru güzel şeyleri emreder, gayrı meşru, çirkin ve dinen reddedilmiş şeylerden sakındırırlar, İktidar mevkiine geçince ahlâklarını bozmaz, dinden, adaletten sapmaz birer idareci olurlar

             Doğrusu Hulefâ-i Raşidîn böyle olmuşlardı

             Şu da bilinmelidir ki "İşlerin sonucu Allah'a aittir"  Meâl-i Şerifi

             42-48- 42- (Ey Muhammed!) Eğer seni (müşrikler) yalanlıyorlarsa bil ki onlardan önce Nûh kavmi, Âd ve Semûd (kavimleri de kendi peygamberlerini) yalancı saydılar



             43- İbrahim'in kavmi de, Lût'un kavmi de (peygamberlerini) yalancı saydılar



             44- (Şuayb'ın kavmi olan) Medyen halkı da (Şûayb'ı) yalanladı

             Musa da (Firavun tarafından) yalanlandı

             Ben de o kâfirlere bir süre verdim

             Sonra da onları yakalayıverdim

             Beni tanımamak nasılmış görsünler



             45- Nice memleketler vardı ki, zulüm yaparlarken biz onları yok ettik

             Artık damları çökmüş, duvarları üzerine yıkılmıştır

             (Geride) Nice terkedilmiş kuyularla bomboş kalmış yüksek saraylar (bırakılmıştır.)

             46- Yeryüzünde dolaşmıyorlar mı ki olanları akledecek kalbleri, işitecek kulakları olsun

             Gerçek şudur ki, gözler kör olmaz, fakat asıl göğüslerin içindeki kalpler kör olur



             47- Bir de senden acele azab istiyorlar

             Elbette Allah sözünden caymaz

             Bununla beraber Rabbinin katında birgün, sizin sayacaklarınızdan bin sene gibidir



             48- Zulmedip dururlarken kendilerine mühlet verdiğim nice memleket halkı vardı ki, sonunda onları yakalayıvermiştim

             Dönüş ancak banadır

             Meâl-i Şerifi

             49- (Habîbim!) De ki: "Ey insanlar! Ben size ancak apaçık anlatan bir uyarıcıyım."  50- İşte iman edip salih amel işleyenler için hem bir mağfiret, hem de (cennette) tükenmez bir rızık vardır

             51- Âyetlerimizi tartışarak bozmaya uğraşanlara gelince, işte onlar cehennemliktirler



             49-51-Böyle de ve temennilere uyma

             Çünkü:  Meâl-i Şerifi

             52- (Ey Muhammed!) Biz senden önce hiçbir elçi ve hiçbir peygamber göndermedik ki o bir şey temenni ettiği zaman, şeytan onun arzusuna şüpheler karıştırmasın

             Bunun üzerine Allah şeytanın karıştırdığı şüpheyi giderir

             Sonra da Allah, âyetlerini tahkim eder (güçlendirir)

             Allah Alîm'dir (herşeyi bilir), Hakîmdir (Hikmet sahibidir)  53- Allah, şeytanın karıştırdığını, kalblerinde hastalık bulunan ve kalpleri kaskatı olan kimseleri sınamaya vesile kılar

             Zalimler şüphesiz (haktan uzak) derin bir ayrılık içindedirler

             54- Bir de kendilerine ilim verilmiş olanlar, Kur'ân'ın şüphesiz Rabbinden gelen bir gerçek olduğunu bilsinler ve ona iman etsinler de kalpleri ona saygı duysun

             Çünkü Allah, iman edenleri doğru yola eriştirir

             55- İnkâr edenler de, kendilerine ansızın kıyamet gelinceye veya akîm (kısır) bir günün azabı gelinceye kadar, Kur'ân'dan şüphe etmekte devam edip giderler



             52- Senden önce ne bir Resulü, ne de bir Nebîyi başka bir halde göndermedik

             Bu âyet Resul ile Nebî'nin anlamlarında farklılık bulunduğunu bildirmektedir

             Nebî'nin, Resulden daha genel olduğunu ifade eden bazı hadisler de nakledilmektedir

             Şeriat örfünde meşhur olduğuna göre Resul, kendine vahy olunan ve aldığı vahyi başkasına tebliğ etmekle de yükümlü bulunan kimsedir

             Nebî ise tebliğe memur olsun olmasın, kendisine vahyedilen kimsedir

             O halde her Resul Nebî'dir, fakat her Nebî Resul değildir

             Ancak bilindiği gibi umum ifade eden, hususiyet ifade edene (âmm, hâssa) karşılık olarak kullanıldığı zaman o hâssın ötesine yorumlanır

             Burada Nebî, Resule karşılık olarak kullanıldığı için Resul olmayan, yani tebliğ vazifesiyle emrolunmayan peygamberin kastedilmiş olması gerekir

             Oysa âyetin başındaki "İrsâl" fiili ikisine de bağlantılıdır

             Tebliğe memur edilmeyenin ise irsal edilmiş olması hemen anlaşılır bir ifade değildir

             Bunun için denilmiştir ki: Resul, yüce Allah'ın insanları hakka davet etmek üzere, yeni bir şeriatle gönderdiği hür erkektir

             Nebî ise hem bunu, hem de geçmiş bir şerîati bildirmek için gönderilen peygamberi içine alır

             Nitekim İsrailoğullarına gönderilen

             peygamberlerin hepsi de Musa'nın şeriatını anlatmak için gönderilmişlerdir

             Fakat buna da şöyle bir itiraz geliyor: İsmail (a.s) hakkında "Ve kavmine gönderilmiş bir Resul, bir Nebî (bir peygamber) idi" (Meryem, 19/54) buyurulmuştur

             O halde hem Nebî, hem Resuldur

             Halbuki o yeni bir şeriatle değil, Hz

             İbrahim'in şeriatiyle gönderilmiştir

             Buna cevap olarak da gönderildiği insanlara nisbetle yeni bir şeriat olması yeterlidir deniliyor

             Ayrıca Resul, mucizesi ve kendisine indirilen bir kitabı olan, Nebî ise kitabı olmayandır diye tarif edilmişse de İsmail (a.s) ile itiraz bu tanım için çok daha geçerlidir

             O halde en doğrusu önceki tanımdır

             fiilinin bağlantısına gelince, bunu "ona kılıç ve mızrak kuşandırdım" kabilinden olarak şeklinde anlamak gerekir

             Yani: "Senden önce, başka şekilde hiç bir Resul göndermedik ve hiç bir Nebîye haber vermedik"

             Ancak şu şekilde ki o bir şey temenni edip arzuladığı zaman, temennînin asıl anlamı, gönlün arzu ettiği şeyi kişinin kendi içinde, hayalinde şekillendirip canlandırmasıdır

             Zihinde canlandırılmış olan bu tabloya "ümmiyye" veya "münye" denilir ki, Fransızca "ideal" diye tabir edilir

             Son zamanlarda bu kelime felsefede hayli önem kazanmış ve idealizm adı ile bir felsefe ekolünün oluşmasına kaynak görevini yapmış ve sanki uydurma olduğunun belli olması için dilimize terceme edilirken "mefkûre" kelimesi uydurulmuş ve hertarafa yayılmış

             Şu halde temenni bir ümmiyye beslemek, bir mefkûre kurmak demek olur

             İdealistler bütün gerçeklerin aslının "benlik" de olduğunu varsaydıkları için, nefsin istek ve arzusunu her gerçeğin temel taşı gibi görmek isterler

             Bu yüzden hayatta başarılı olmuş büyük adamları hep idealci (idealist) kabul ederler

             Bununla ulûhiyyet ve nübüvvet meselesini de çözdüklerine inanarak peygamberi bir ideal kurmuş, bir müddet programını yapmakla uğraşmış, sonra da peygamberlik davasıyla ortaya atılmış bir idealist gibi göstermek isterler

             Fakat Kur'ân özellikle bu âyetle anlatıyor ki, peygamberlik bir arzu bir temenni işi değildir

             "O hevadan (kendi nefsinden) söylemiyor; Kur'ân sadece bir vahiydir, ancak vahyolunur" (Necm, 53/3-4) âyetiyle anlatılan peygambere temenni yakışmaz, çünkü vahiy tamamen hakkın emridir

             Ümniyye'ye ise şeytan karışır

             Başkaları şöyle dursun peygamber bile, insanlık gereği temennide bulunduğu vakit Şeytan onun arzusuna şüpheler karıştırır

             Ümniyye (temenni) ise, heves ve hayal ile isabetsizlikten kurtulamaz

             Demek ki peygamberlerin ismeti (masum olmaları) kesinlik ifade eden vahiy yönüyledir, yoksa ictihadıyla hareket ettiği zaman hata yapması mümkündür

             Bunun üzerine Allah şeytanın karıştırdığı şüpheleri giderir

             Sonra da Allah âyetlerini tahkîm eder, muhkemleştirir

             Hiçbir şekilde red edilmesi söz konusu olmayacak, hata ihtimali bulunmayacak bir tarzda kuvvetleştirir

             Burada zamanda değil, rütbede terâhî (sonraya bırakmak) içindir

             Çünkü bir gerçeğin güçlendirilip muhkemleştirilmesi, şüpheleri gidermekten sonra gelen daha üstün bir mertebe, daha yukarı bir basamaktır

             Allah her şeyi bilir, hikmet sahibidir



             53-Her şeyi hakkıyla bilen o olduğu gibi, şeytanın karıştırdığını da bilir

             Yine her yaptığını hikmetle yaptığı gibi peygamberler de bile temenniyi şeytanın karıştırmasıyla bağlantılı kılması, sonra o şüpheleri giderip âyetlerini muhkemleştirmesi de hikmetledir

             Şöyleki: Bunlar Şeytanın karıştırdığı şüpheleri kalplerinde hastalık bulunanlarla kalpleri kaskatı kesilmiş bulunanlara bir mihnet ve bir azab vesilesi yapmak içindir

             Çünkü bunlar hep kuruntulara kapılır ve temenniler peşinde dolaşırlar

             Gerçekten o zalimler haktan uzak, derin bir ayrılık içindedir." Araları o kadar açıktır ki, birleşip uzlaşmayı kabul etmez

             Her biri başka bir kuruntu ile haktan uzaklaşmış şiddetli bir düşmanlık ve tam bir ayrılık içindedirler



             54- Bir de kendilerine ilim verilmiş olanlar şunu iyi bilsinler ki o Rabbinden gelen bir gerçektir

             Kur'ân veya o şeytanın karıştırdığı şeyi giderip, âyetleri tahkîm etmek Rabbin tarafından indirilmiştir

             Yani Peygamber bir arzu ve temenniyi takip ettiği zaman şeytanın bir şeyler karıştırmasına imkan verilmeseydi veya o karıştırılan şey giderilip da Allah'ın âyetleri muhkemleştirilmeseydi, vahiy ile temenni'nin farkı olmazdı

             O vakit ilim sahipleri de Kur'ân'ın ve dolayısıyla da peygamberliğin Allah tarafından gelen bir gerçek olduğunu bilemezlerdi

             Fakat Allah'ın hikmetiyle öyle yapıldı, Ta ki ilim sahipleri bilsinler de ona, o Kur'ân'a veya âyetleri tahkim işine iman etsinler Böylece kalpleri ona bağlanıp saygı duysun ve şüphesiz Allah iman edenleri doğru yola eriştirir

             Bu âyetlerin inişi Garanık uydurması ile ilgili olduğuna dair bir söz vardır

             (Onun için Necm, 53/19-24: âyetlerin tefsirine bkz.)

             55- "İnkâr edenler, kendilerine ansızın kıyamet gelinceye veya akîm (kısır) bir günün azabı gelinceye kadar Kur'ân'dan şüphe etmekte devam edip giderler." Meâl-i Şerifi

             56-62- 56- O gün hükümranlık yalnız Allah'ındır, O aralarında hükmünü verir

             Artık iman edip yararlı iş işleyenler nimet cennetlerindedirler



             57- İnkâr edip âyetlerimizi yalan sayanlar ise, işte bunlar için hakîr düşüren bir azab vardır

             58- Allah yolunda hicret edip de sonra öldürülmüş veya ölmüş olanlara gelince, elbette Allah, onları güzel bir rızıkla rızıklandıracaktır

             Çünkü Allah rızık verenlerin en hayırlısıdır

             59- Allah onları hoşnud olacakları bir yere (cennete) elbette koyacaktır

             Şüphesiz Allah Alîmdir (herşeyi bilir) Halîmdir, (Kullarına yumuşak davranır.) 60- Bu böyledir, kim kendisine yapılan cezaya aynı ile karşılık verir de, sonra yine kendisine zulüm yapılırsa, muhakkak ki, Allah ona yardım eder

             Allah şüphesiz çok af edicidir, çok bağışlayıcıdır

             61- Çünkü Allah, geceyi gündüzün içine sokar, gündüzü de gecenin içine sokar

             Şüphesiz Allah, Semîdir (herşeyi işitir) Basîrdir (herşeyi görür)

             62- (Bu sonsuz güç şundandır) Çünkü Allah, varlığı kendinden olan Hak'tır

             Müşriklerin O'nu bırakıp da tapındıkları putlar ise hep bâtıldır

             Şüphesiz Allah, yücedir, büyüktür

             Meâl-i Şerifi:

             63-66- *63- Görmedin mi Allah'ın gökten indirdiği su ile yeryüzü (nasıl) yemyeşil oluyor? Gerçekten Allah çok lütufkârdır, her şeyden haberdardır



             64- Göklerde ve yerde ne varsa hep O'nundur

             Doğrusu Allah müstağnîdir, övülmeğe layıktır



             65- Görmedin mi ki, Allah bütün yerdekileri ve emriyle denizlerde akıp giden gemileri hep sizin buyruğunuz altına verdi

             Göğü de izni olmaksızın yere düşmekten o (koruyup havada) tutuyor

             Şüphesiz Allah insanlara çok şefkatlidir, çok merhametlidir



             66- Size (ilk defa) hayat veren, sonra öldürecek olan, sonra da yeniden diriltecek olan O'dur

             İnsan gerçekten pek nankördür

             Meâl-i Şerifi

             67-72- * 67- Biz her ümmet için bir şeriat tayin ettik ki, onlar onunla amel ederler

             Bunun için (ey Muhammed!) bu konuda seninle hiçbir zaman çekişmesinler

             (İnsanları) Rabbine (ibadet etmeye) çağır

             Şüphesiz sen gerçekten hidayete götüren doğru bir yol üzerindesin



             68- Eğer seninle tartışırlarsa, de ki: "Allah yaptıklarınızı çok iyi bilir."  69- Ayrılığa düştüğünüz şeyler hakkında kıyamet günü Allah aranızda hükmünü verecektir

             70- Bilmez misin ki, Allah, gökte ve yerde ne varsa hepsini bilir

             Şüphesiz bunlar bir kitabtadır

             Hiç şüphe yok ki bunlar Allah'a pek kolaydır

             71- Onlar Allah'ı bırakıp da O'nun, haklarında hiçbir delil indirmediği ve kendilerinde de bir bilgi bulunmayan şeylere taparlar

             Zalimler için hiçbir yardımcı yoktur





             --- ELMALILI TEFSİR - 329 ---

             72- Âyetlerimiz kendilerine apaçık olarak okunduğu zaman, o kâfirlerin yüzlerinden inkârlarını anlarsın

             Neredeyse, kendilerine âyetlerimizi okuyanlara saldıracaklar

             De ki: "Şimdi size ondan daha kötü olanını haber vereyim mi? O, ateştir

             Allah bunu kâfir olanlara vaad buyurdu

             O ne kötü bir dönüş yeridir."  Meâl-i Şerifi

             73-76-73- Ey insanlar! Bir misal verilmektedir, şimdi ona iyi kulak verin: Sizin Allah'ı bırakıp taptıklarınız bir araya gelseler, bir sinek bile yaratamayacaklardır

             Sinek onlardan bir şey kapsa onu kurtaramazlar

             İsteyen de, istenen de âcizdir



             74- Allah'ın büyüklüğünü gereği gibi değerlendirip bilemediler

             Şüphesiz ki Allah çok kuvvetlidir, her şeye üstündür



             75- Allah hem meleklerden, hem de insanlardan elçiler seçer

             Şüphesiz Allah her şeyi işitir, her şeyi görür



             76- O geçmişlerini ve geleceklerini bilir

             Bütün işler Allah'a döndürülür

             Meâl-i Şerifi

             77- Ey iman edenler! rükû edin, secdeye varın, Rabbinize kulluk edin, iyilik yapın ki kurtulabilesiniz

             78- Allah uğrunda gerektiği gibi cihad edin

             Sizi o seçmiş, babanız İbrahim'in yolu olan dinde sizin için bir zorluk kılmamıştır

             Daha önce ve Kur'ân'da, Peygamberin size şahid olması, sizin de insanlara şahid olmanız için, size müslüman adını veren O'dur

             Artık namaz kılın, zekat verin, Allah'a sarılın

             O sizin sahibinizdir

             O ne güzel sahip ve ne güzel yardımcıdır!

             77- "Ey iman edenler! Rükû edin, secdeye varın." Yani rükû edip, secdelere vararak namaz kılınız

             Rivayet edildiğine göre İslâm'ın başlangıcında, bu âyet ininceye kadar, namazda bazan rükûa varırlar, bazan da secde ederlerdi

             Bu âyetle her ikisinin de bir arada, aynı namazda yapılmaları emredilmiştir

             Şu halde buradaki secde tilâvet secdesi değil, namazın rükunlerinden olan secdedir

             Fakat İmam Şâfii hazretleri bu âyette de tilâvet secdesinin gerekli olduğunu söylemiştir

             Rabbinize ibadet ediniz, yani rükû ve secdelerinizi Rabbinize ibadet maksat ve niyetiyle yapınız

             Bir de yalnız namaz kılmakla vazifenizin bittiğini sanmayınız

             Aksine emrolunan diğer ibadetleri de yapınız

             Yaptığınız ibadetleri başkası için değil, sırf Rabbiniz olan Allah için yapınız

             Ve hayır işleyiniz; namaz ve diğer ibadetlerden başka bir de her işinizde hayır ve sevap getiren şeyleri araştırıp, nafile ibadetler, yakın akrabayı gözetmek, güzel ahlâk insanlara yararlı olmak ve Allah'ın yaratıklarına şefkat gibi gücünüzün yetebildiği iyiliği yapınız ki kurtuluş ümit edebilesiniz

             Yani bunları yapmakla amellerinize güvenerek kurtuluşunuzun kesin olduğuna hükmetmeksizin ümit besleyebilirsiniz

             Çünkü kurtuluş aslında Allah'ın bir lütfudur

             Fakat "Kul, yaptığı nafile ibadetlerle sürekli bana yaklaşır." kudsî hadisinin ifade ettiği anlamı gereğince Allah'a yaklaşmak yalnız farz olan ibadetlerle değil, onlara eklenen nafile ibadetlerle olur

             "Hayır işleyin" emri de özellikle bu mânâyı bildirmektedir



             78-Ve özellikle Allah uğrunda gerektiği gibi hakkıyla cihad ediniz

             Cihad: Düşmana karşı savunmada bütün gücünü harcamaktır ki, üç kısımdır: Birincisi, açıkça kendini belli etmiş düşman ile yapılan cihad

             İkincisi, şeytan ile yapılan cihad

             Üçüncüsü de nefis ile yapılan cihaddır

             Bazıları buradaki cihaddan maksat ilk şıktakidir demişler, bazıları da hevâ ve nefisle yapılan cihad olduğunu söylemişlerdir

             Fakat en doğru olan üç kısmın üçünü de içine almış olmasıdır

             Bu kapsam, hakikat ile mecazın bir araya getirilmesi kabilinden değil, cihad kavramının kendi kapsamının bir gereğidir

             Şüphesiz mücahede tabiri mukatele (savaşmak) tabirinden daha geneldir

             Nitekim rivayet olunur ki, Hz

             Hasan bu âyeti okumuş ve demiştir ki: Adam, Allah uğrunda cihad eder, oysa düşmana bir tek kılıç bile vurmamıştır

             Sonra Allah uğrunda cihad etmenin hakkı da onun hak ve ihlasa uygun olması, haksızlıktan, kötü gaye ve maksatlardan uzak olması, mümkün olduğu kadar gevşeklik ve tembellikten arınmış olmasıdır

             O sizi seçti, yani ey Muhammed ümmeti, düşmanlarına karşı cihad için sizi Allah kendisi seçti

             Din işinde üzerinize hiçbir güçlük yüklemedi

             Size emrettiği dindeki mükellefiyetlerinizi rahmetinin genişliğine uygun düşecek şekilde kıldı

             (Bakara, 2/286

             âyetin tefsirine bkz.) Diğer dinler gibi ağır, çekilmez yükümlülükleri yüklemedi

             Herkesin sıkıntısına, ihtiyacına, mazeretine göre ruhsatlar verdi

             Mesela ayakta namaz kılamayanın oturmasına, oturamayanın îma ile kılmasına müsaade etti, kolaylıklar gösterdi

             Cihadı da yeterli bir gücün varlığı ile orantılı olarak farz kıldı

             Babanız İbrahim'in dininde olduğu gibi bundan önce ve bunda size müslümanlar ismini o taktı.Yani gerek bu Kur'ân'da ve gerek Hz

             İbrahim ve İsmail'in "Soyumuzdan bir topluluğu da sana boyun eğen bir ümmet yap." (Bakara, 2/128) duasında olduğu gibi geçmişte size müslüman ismini Allah taktı ki Peygamber size karşı şahid olsun siz de bütün insanlara karşı şahidler olasınız

             Yani hakkıyla cihad yapmanın, dine uymanın ve müslümanlığı yaşamanın nasıl olacağını Peygamber size bizzat yaparak gösterip öğretsin; hakkın şahidi, peşinden gidilecek bir örnek olsun

             Siz de ona uymak suretiyle bütün insanlar için, hakkın örnek tutulacak birer şahidleri olasınız

             Artık gereği üzere namazı kılın, zekatı verin ve Allah'ın dinine sarılın ki Mevlânız O'dur

             İşinizi görecek emir sahibiniz, sizi kurtaracak efendiniz, yardımcınız ancak Allah'tır

             O ne güzel Mevlâ ve ne güzel yardımcıdır

             MÜ'MİNUN  SURESİ

             1- Gerçekten felah buldu o müminler

             FELÂH: Murada ulaşmaktır

             Hayırda sonsuzluk diye de tarif edilmiştir

             İFLÂH: Kurtuluşa erişmek mânâsına geldiği gibi felâha girmek, yani bizi ifademizle selamete ermek, huzur bulmak mânâsına da gelir ki, Kur'ân'da genellikle bu mânâda gelmiştir

             Burada Allah Teâlâ, yedi özelliği kendinde toplayan kimseler için kurtuluşun muhakkak olacağını müjdelemektedir ki, bu yedi özellikten birincisi imandır

             (İmanın tarif ve tefsiri hakkında Bakara, 2/3

             âyetin tefsirinde açıklama geçmişti, oraya bkz.)



             2-İkincisi şudur: Ki onlar namazlarında huşû içindedirler

             Huşûu, bazıları korku, çekingenlik gibi kalp fiillerinden olmak üzere tarif etmiş; bazıları da sükûnet içinde olmak ve sallanmayı terk etmek gibi organlara ait fiillerden göstermiştir

             Doğrusu huşû, aslı kalp'te, tezahürü beden de olmak üzere ikisini de içinde bulundurur

             Kalbe ait tarafı, Rabbin azamet ve celâli karşısında kendi küçüklüğünü göstererek nefsi, Hakk'ın emrine baş eğdirip söz dinlettirecek ve edeb ve tazimden başka bir şeye yönelmeyecek şekilde kalbin son derece bir saygı hissi duymasıdır

             Dış görünüşle ilgili yönü de, vücut organlarında bu duygunun belirlenmesiyle bir sakinlik ve sükûnet meydana gelmesi, gözlerinin önüne, secde yerine bakıp, sağa sola, şuna buna iltifat etmemesidir

             Bundan dolayı, "huşû"un aslı namazın şartlarından olan niyetin samimiliği ile; tezahürleri de namazın adâb ve diğer tamamlayıcıları ile ilgilidir

             Hasen'den ve İbnü Sîrin'den rivayet olunduğuna göre Resulullah ve ashabı namazda gözlerini gökyüzüne kaldırırlardı, bu âyetin inmesi üzerine önlerine eğdiler ve ihtisar'ı terk ettiler

             Buharî ve Müslim'de Hz

             Aişe (r.anha) den de rivayet olunur ki: "Resulullah'a namazda iltifat (yüzünü çevirip bakma) hakkında sordum, buyurdu ki: "O bir çalmadı ki, şeytan onu kulun namazından çalar, kaçar."  Hakim Tirmizî'nin, Kasım b

             Muhammed yoluyla Esmâ binti Ebî Bekir'den Hz

             Aişe'nin annesi Ümmü Ruman'dan rivayet ettiği bir hadiste, muhterem Ümmü Ruman (r.anha) demiştir ki: "Namazımda sallanıyordum

             Ebû Bekir (r.a) gördü, beni öyle bir azarladı ki, az daha namazdan çıkacaktım

             Sonra da dedi ki: 'Resulullah'ı dinledim, şöyle

             buyuruyordu: Herhangi biriniz namaza durduğunda her tarafı sakin olsun, yahudiler gibi sallanmasın

             Zira namazda azaların süküneti namazın tamamındandır."

             3- Ve onlar ki, boş ve yararsız şeylerden yüz çevirirler

             Boş yere söylenilen sözden ve işlerden sakınırlar</anlam>
         <adet>3</adet>
    </dua>
	
</dualar>