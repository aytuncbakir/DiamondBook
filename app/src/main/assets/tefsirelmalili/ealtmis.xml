<?xml version="1.0" encoding="utf-8"?>
<dualar>

    <dua id="1">
        <baslik>b</baslik>
        <arapca>a</arapca>
        <turkce>t</turkce>
        <anlam>48- Halbuki sen bundan önce yani bu indirilmezden önce kitap okur değildin hala elinle yazmazsın da

            O vakit, yani ümmi olmayıp da okuyup yazsa idin batıla uyanlar, yani batıl peşinde giden, yahut iptal etmeye sebep arayan o haksız kâfirler şüphe edebilirlerdi

            Gerçi hakkı arayan insaflı hak arayıcı kimseler, yine şüphe etmezlerdi

            Çünkü icaz için ümmilik şart değildir

            Nitekim diğer peygamberler ümmi değillerdi, ancak öyle olsaydı, gerek müşrikler ve gerek ehl-i kitap'tan olan haksızlar için hiç olmazsa şüpheye bir sebep bulunmuş olurdu


            49- Fakat o Kur'ân ilim verilmiş kimselerin sinelerinde parıldayan açık açık âyetlerdir.Burada nin "beyyinat"a müteallik olması ve şüpheyi kaldırması, sözün gelişine göre apaçık olduğu gibi, haziften kurtarma yönüyle de daha çok tercih edilir

            Yani Allah tarafından birer işaret, parlak mucizeler olduğu ilim ehlinin gönüllerinde apaçık ve hiçbir şüpheye yer vermeyecek şekilde parlamaktadır

            Ve bizim âyetlerimizi ancak zalimler inkâr eder


            50-Bildikleri halde hakkı tanımak istemeyen, zulmü âdet edinmiş zalimler, nitekim o zalimler kitap ehlinin hakkı kabul etmeyen kısmı, Kur'ân'ın âyet, yani mucize olmasını inkâr ettiler de dediler Rabbin'den üzerine birtakım âyetler, yani Musa'nın asâsı, Salih'in devesi gibi mucizeler inse ya! De ki: Bütün âyetler ancak Allah'ın yanındadır

            Yani gerek Kur'ân, gerek sizin istediğiniz mucizeler, hepsi Allah'ın katındadır

            Kur'ân'ı indiren Allah olduğu gibi, öbürlerini indiren ve indirecek olan da yalnız Allah'tır, başkaları değil

            Bundan dolayı, ne dilerse indirir, ben ona karışmam

            Ve ben ancak açık bir uyarıcıyım, inanmayanlara azabın habercisiyim


            51- daha onlara yetmedi mi? O başka âyet, başka mucize isteyenlere kâfi gelmedi mi, daha mucize olarak bizim senin üzerine demin söylenildiği şekilde, bundan önce okuması yazması olmadığı muhakkak olan senin üzerine şüphesiz kitap indirmemiz karşılarında okunup dururken şüphe yok ki onda mutlak bir rahmet,büyük bir nimet ve bir ilâhî ihtar ve nasihat var iman edecek bir kavim için; inat, taassub, aksilik edecekler için değil, iman edecekler için

            Bu âyetin, öncesine ve sonrasına göre "Rabbinden birtakım mucizeler inseydi ya" diyen zalimlere cevap olarak indirildiği anlaşılıyor

            Bununla birlikte sebeb-i nüzul olarak şu da haber verilmiştir: Müslümanlardan bazıları, yahudilerden işittikleri bazı şeyleri yazmış oldukları bir kürek ile gelmişlerdi

            Resulullah (s.a.v): "Bir kavmin kendi peygamberinin getirdiğini bırakıp da başkasının başkalarına getirdiğine rağbet etmeleri düşüncesizlik ve sapıklıklarına yeterlidir" buyurdu

            Bunun üzerine "Kitabı sana indirmemiz onlara yetmemiş mi?" âyeti indirildi

            Gerçi bu âyet bu olay üzerine inmiş olabilir

            Fakat bunun sebeb-i nuzül olması âyetin altına ve üstüne uygun düşmüyor

            Çünkü altına ve üstüne göre zamiri müslümanlara değil "Başkaca mucizeler indirilmeli değil miydi?" diye soranlara yöneliktir

            Rivayet edilir ki, Abdullah b

            Amir b Rükn, Hz Aişe (r.anha) ye bir hediye vermişti

            Hz Aişe bu kişiyi "Abdullah b Amr" zannedip reddetti ve: "O başka kitapları okuyor, Allah Teâlâ ise 'Kendilerine okunmakta olan kitabı sana indirmemiz onlara yetmemiş mi?' buyuruyordu dedi

            Bunun üzerine: "Size hediyeyi veren Abdullah b Amir'dir." dediler; o zaman kabul etti.(1) Hz Hafsa (r.anha) da bir kürek üzerinde Yusuf kıssasından bir yazı getirmiş, Hz Peygamber'e okumuştu

            Peygamberimizin mübarek yüzü renkten renge girerek buyurdu ki: "Nefsim kudret elinde olan yüce Allah'a yemin olsun ki, ben aranızda iken, size Yusuf gelse de, beni bırakıp ona uyacak olsanız, sapmış olursunuz

            Ben sizin peygamberden payınıza düşenim, siz de benim ümmetlerden payımsınız." Hz Ömer b Hattab (r.a) bir gün bir adama uğramıştı, bir kitap okuyordu; bir saat dinledi, hoşuna gitti

            O adama: "Bana bu kitabı yazıver" dedi

            O da peki deyip bir deri aldı, onu hazırlayıp içine dışına yazıverdi

            Sonra Ömer onu alıp Hz Peygamber'e getirdi, okumaya başladı, Resul-i Ekrem (s.a.v)'in mübarek yüzünde de bir renk peyda olmaya başladı

            Derhal Ensar'dan bir zat o kitaba vurdu da, "Anan kaybetsin seni ey Hattâboğlu! Bu gün sen bu kitabı okuyalıberi Resulullah'ın yüzüne bakmıyor musun?" dedi

            O zaman Peygamber (s.a.v) buyurdu ki, "Ben hem ilk ve hem son peygamber olarak gönderildim ve bana hem Allah kelâmının tamamı ve sonuncusu verildi ve bana söz sadeleştirildi ve kısaltıldı da kısaltıldı

            Sakının sizi mütehevvikler helake sürüklemesinler." Mütehevvikler, seviyesiz, her işe dalanlar veya hayrette kalmış, şaşırmışlar, demektir

            Meâl-i Şerifi

            52- De ki: Benimle sizin aranızda şahit olarak Allah yeter

            O, göklerde ve yerde ne varsa bilir

            Batıla inanıp inkâr edenler var ya, işte ziyana uğrayacaklar onlardır

            53- Senden azabı çarçabuk (getirmeni) istiyorlar

            Eğer önceden tayin edilmiş bir vade olmasaydı, azab elbette onlara gelip çatmıştı

            Fakat yine de, hiç farkına varmadıkları bir sırada o kendilerine mutlaka gelecektir

            54- (Evet) senden azabı çarçabuk (getirmeni) istiyorlar

            Halbuki cehennem, hiç şüpheleri olmasın, kâfirleri kuşatacaktır

            55- O günde azap, onları hem üstlerinden, hem ayaklarının altından saracak ve Allah (onlara), "Yaptıklarınızın cezasını tadın!" diyecektir

            56- Ey iman eden kullarım! Şüphesiz benim yarattığım yeryüzü geniştir

            O halde yalnız bana kulluk edin

            57- Her can ölümü tadacaktır

            Sonunda bize döndürüleceksiniz

            58- İman edip güzel işler yapanları, (evet) muhakkak ki onları, altlarından ırmaklar akan ve içinde ebedî kalacakları cennet köşklerine yerleştireceğiz

            (Böyle iyi) işler yapanların mükafatı ne güzeldir!  59- Ki onlar, sabretmiş olup yalnız Rablerine güvenip dayanmaktadırlar

            60- Nice hayvanlar var ki, rızkını (biriktirip yanında) taşımıyor

            Çünkü onların da, sizin de rızkınızı Allah veriyor

            O, her şeyi işitir ve bilir

            61- Andolsun ki onlara, "Gökleri ve yeri yaratan, güneşi ve ayı buyruğu altında tutan kimdir?" diye sorsan "Allah" derler

            O halde nasıl (haktan) çevrilip döndürülüyorlar?  62- Allah, kullarından dilediğine rızkı bol bol verir, dilediğine de kısar

            Şüphesiz Allah, her şeyi hakkıyla bilendir

            63- Andolsun ki onlara, "Gökten su indirip, onunla ölümünün ardından yeryüzünü canlandıran kimdir?" diye sorsan, mutlaka, "Allah " derler

            De ki: (Öyleyse) hamd de Allah'a mahsustur

            Fakat çokları akıllarını kullanmazlar



            52-56- Ey iman eden kullarım! "İbadî" hitabı, şereflendirme hitabıdır

            Mükellef olan

            kulların en şerefli rütbesidir

            "Bize kul olarak" gibi mutlak "İbâd" (kullar) tabirinde kâfir bile dahil olabilirse de "İbâdî" (benim kullarım) izafetinde kâfir dahil olmaz

            Çünkü kâfir şeytanın hakimiyeti ve etkisi altındadır

            Halbuki "Şüphesiz kullarım (benimdir)

            Onların aleyhine sana verilmiş bir hakimiyet yoktur." (Hıcr, 15/42) buyurulmuştur

            Dikkate değer ki, Cenab-ı Allah, Âdem'i yarattığında şanlı bir isim olan hilafet ünvanıyla yad etti

            Öyle iken İblis bu isimden yılmadı, aksine o sebeple gayretini artırdı, düşmanlık etti ve sonunda galebe edip (Bakara, 2/36) âyetinde buyurulduğu üzere "her ikisini de cennetten kaydırdı." Sonra onun çocuklarında "benim kullarım" sözüyle şereflenen iyi kimselere gelince şeytan onlardan kaçındı "Şüphesiz kullarım (benimdir)

            Onların aleyhine sana verilmiş bir hakimiyet yoktur." (Hıcr, 15/42) buyurulduğu gibi, şeytanın kendisi de: "Onların hepsini mutlaka azdıracağım, ancak onlardan senin ihlaslı kulların müstesna." (Hıcr, 15/39-40) dedi

            Demek ki, "Allah'ın kulları" olma mevkiini elde eden mükellef, derece yönünden yeryüzünde halife olandan daha yüksektir

            Şu halde "İman edenler" sıfatı ihtirazî (ilerisi için hesaba katılan) bir kayıt değil, şerefin yönünü ve şeklini açıklamak için kâşîfe (açıklayıcı) bir sıfattır

            Bu şekilde bu hitap, kâfirlerin engellemesinden dolayı, dinini gereği gibi yapamayan bazı müminlere kurtuluş yolunu göstermek için bir şereflendirme hitabıdır

            Yani ey benim iman şerefi ile şereflenmiş olan kullarım haberiniz olsun, benim yeryüzüm geniştir

            Bulunduğunuz yerden ibaret değildir, geniştir

            O halde bana ibadet ve kulluk edin, o halde yalnız bana

            Yani bulunduğunuz memlekette yalnız bana ibadet etmek kolay olmaz, dininizi açıklamada baskıya uğrar, daralırsanız bir yere gidin, kaçın, hicret edin

            O darlıktan genişliğe çıkmak için ne yapmak gerekiyorsa yapın, bana kulluk edin

            Peygamber efendimizden bir hadiste şöyle rivayet edilmiştir: "Her kim dini sebebiyle bir yerden bir yere kaçarsa, bir karış da olsa cenneti hak eder

            Ve İbrahim ile Muhammed (a.s)'e arkadaş olur." Ya ölüm tehlikesi, tehdid olursa ne yapmalı?

            57-59-- Her nefis, her nasıl olsa ve her nerede bulunsa, ölümü tadacak sonra da hep bize döndürüleceksiniz

            Yeniden diriltilip hakkın huzuruna dikilerek mükafatınızı veya cezanızı alacaksınız

            Bundan dolayı, ondan kaçmakla kurtulamazsınız, aksine Allah'tan başkasına kulluk etmemek için, zorlama karşısında bile her fedakarlığı göze alarak Hakk'ın huzuruna tam bir samimiyet ve hürriyet ile gitmeye çalışmalı



            60-63- "Nice hayvanlar var ki..." Hicret emrolununca bazıları, geçimliğimiz olmayan memlekete nasıl gideriz demişlerdi, bu âyet indirildi

            "Eğer onlara sorsan..." Sorulacaklar, Mekke müşrikleridir

            O halde nasıl çevriliyorlar? Her şeyin yaratıcısı olduğunu ister istemez kabul ederlerken, uluhiyyete gelince nasıl ondan dönüp şirke sapıyorlar? Bu hususta en çok ileri sürülen rızık meselesi olduğu için buyuruluyor ki; "Allah, kullarından dilediğine rızkı bol verir..."  Meâl-i Şerifi

            64-69-64- Bu dünya hayatı sadece bir oyun ve oyalanmadan ibarettir

            Ahiret yurduna gelince, işte asıl hayat odur

            Keşke bilmiş olsalardı



            65- Baksana, gemiye bindikleri zaman, dini yalnız O'na has kılarak (ihlasla) Allah'a yalvarırlar

            Fakat onları salimen karaya çıkarınca, bir bakarsın ki, (Allah'a) ortak koşmaktadırlar



            66- Kendilerine verdiklerimize nankörlük etsinler ve safâ sürsünler bakalım! Ama yakında bilecekler



            67- Çevrelerinde insanlar kapılıp götürülürken (öldürülürken, ya da esir edilirken), bizim (Mekke'yi) güven içinde kudsî bir yer yaptığımızı görmediler mi? Hâlâ batıla inanıp Allah'ın nimetine nankörlük mü ediyorlar?

            68- Allah'a karşı yalan uyduran, yahut kendisine hak gelmişken onu yalan sayandan daha zalim kimdir? Cehennemde kâfirlere yer mi yok?

            69- Ama bizim yolumuzda cihad edenleri, elbette kendi yollarımıza eriştireceğiz Hiç şüphe yok ki Allah iyi davrananlarla beraberdir

            RUM  SURESİ

            1- Allah daha iyi bilir: Kur'ân'ın mânâsındaki mucize olan âyetlerden önce, sözlerindeki mucizeliği ifade eden ilâhi sırra işârettir

            Bakara sûresinde de geçtiği üzere "elif" boğazın en içinden: bâtından; "Lâm" dilden: berzahtan; "mim" dudağın en kenarından, dıştan çıktığı için bu üç harf, mahreclerin aslını teşkil eden üç çıkış yerinden çıkan bütün harflerin güzel bir diziliş ahengini ifade eder



            2- Rumlar yenildi

            Peygamberimizin gönderildiği sıralarda doğu Roma ile İran, dünyanın en büyük iki devletiydiler

            Hindli Süleyman Nedevî efendinin Asr-ı Saadet tarihinde ifade ettiği üzere peygamberliğin beşinci, yani Milâdın 613

            yıllarında bu iki komşu ve rakib devlet, birbirleriyle kanlı bir savaşa girişmişlerdi

            İran, İkinci Hüsrev'in, Rum Hirakl'in hükmü altındaydı, sınırları Dicle ve Fırat nehirleri üzerinde birbiriyle birleşiyordu

            Filistin, Suriye, Mısır ile Irak'ın bir bölümü ve küçük Asya (Anadolu) Rumlara tabi idi

            İranlı'lar, Rumlara iki taraftan saldırdılar

            Dicle ve Fırat üzerinde (ezreât ve Busrâ) mevkilerinden Suriye'ye, Azerbeycan ve Ermenistan tarafından küçük Asya'ya saldırdılar

            İran orduları, Rum kuvvetlerini her iki cepheden geri atarak denize dökünceye kadar takip etmiş, Suriye'deki bütün mukaddes şehirleri zabtetmiş, Milâdın 614

            yılında bütün Filistin'i ve Kudüs'ü ele geçirmişti

            Bu istilâ sırasında bütün kiliseler yıkılmış, bütün dini binalar tahrib edilip kirletilmişti

            İranlılara katılan yirmi altı bin yahudi, altmış binden fazla hıristiyanı kılıçtan geçirmişlerdi

            İran kisrasının sarayı, öldürülen otuz bin kişinin kafatası ile donatılmıştı

            Bu istilâ tufanı, burada durmayarak Mısır'ı da basmış, Milâdın 616

            yılında İranlı'lar bir taraftan Nil vadisini işgal ederek İskenderiye'ye ulaşmışlar, diğer taraftan bütün Anadolu'yu ele geçirerek İstanbl'un boğaziçi sahillerine kadar gelmişler, doğu Roma İmparotorluğu'nun başkenti olan Kostantıniye (İstanbul) şehrinin karşısında görünmüşler, saltanatlarını Irak, Suriye, Filistin, Mısır ve Anadolu'ya yaymışlardı

            İranlılar, girdikleri her yerde ateşgedeler (Ateşe tapanların, ateş yaktıkları tapınaklar) meydana getiriyorlar ve böylece Hıristiyanlığın çıktığı yerlerde ateşperestliği yayıyorlardı

            Doğu Roma İmparatorluğu'nun bu yenilgisi karşısında kendisine tabi bulunan birçok vilâyetler isyan etmiş, Afrika'daki ülkeler, Avrupa tarafındaki vilâyetler, hatta İstanbul'a komşu şehirler, bu devletin egemenliğinden çıkmak istemişler ve çıkmışlardı

            Kısaca doğu Roma İmparatorluğu darmadağın olmuş, helâk olup yerlere serilmişti

            Romalıların bu yengilgi haberi Mekke'ye ulaştığı zaman müşrikler sevinmiş ve müslümanlara karşı onların yenilgisinden duydukları sevinci açığa vurmuşlar: "Siz ve hıristiyanlar kitap ehlisiniz, biz ve Fâris (İranlılar) ümmiyiz; bizim kardeşlerimiz, sizin kardeşlerinizi tepelediler

            Biz de sizi tepeleriz" demişlerdi

            Bunun üzerine Hz

            Muhammed'in bir mucizesi olmak üzere bu âyet inip buyuruldu ki: Gerçi Rumlar yenildi yerin en yakınında, Mekke toprağının, yani Arabistan'ın en yakınında; Şam'da yahut Rum başkentinin pek yakınında, yani Anadolu'da İstanbul civarında demek olabilir ki, ikisi de doğrudur

            O sırada Rum İmparatorluğu öyle perişan olmuştu ki, iç isyanlarla devlet ihtilâle uğramış, ordusu dağılmış, hazinesi boşalmış, imparator Hirakl, İstanbul'u terkederek Kartaca'ya kaçmayı bile kurmuştu

            İranlıların galip kumandanları, zaferin verdiği sarhoşlukla şu barışı teklif etmişler: İmparator, İranlılar tarafından istenecek her şeyi verecektir

            Bu cümleden olarak bin yük altın, bin yük gümüş, bin yük ipek, bin at, bin kadın teslim edecektir

            Rum İmparatorluğu, bütün bu aşağılayıcı şartları kabul etmiş,



            --- ELMALILI TEFSİR - 360 ---

            bu esaslar üzerinde barışı imzalayacak delegeler göndermişlerdi

            Bu delegeler, İranlıların yanına vardıkları zaman Husrev, şu sözleri de söylemiş: "Bu yeterli değildir

            Bizzat imparator Hirakl, karşıma zincirler içinde gelerek asılıp çarmıha gerilmiş olan ilâhına karşılık ateşe ve güneşe tapmalıdır." İşte o yenilgi, böyle bir yenilgiydi

            Böyle bir çöküş içinde Romalıların birkaç yıl zarfında canlanıp yeniden galip geleceklerine kesinlikle hüküm vermek şöyle dursun, ihtimal vemek bile normal olarak akılların havsalasına sığacak bir şey değildi



            3- Fakat böyle bir zamanda Allah Teâlâ, Resulüne gayptan şu haberi bildiriyordu: Bununla birlikte onlar, bu yenilgilerinin ardından kesinlikle galip gelecekler

            Hem uzak değil

            Birkaç yıl içinde ki, "bıd" kelimesi üçten dokuza kadar olan bir sayıyı ifade eder, nitekim bu âyet inince Hz

            Ebu Bekir (r.a.), o sevinen müşriklere şöyle demişti: "Allah, sizin gözlerinizi aydınlatmayacak, peygamberimiz haber verdi

            Yemin ederim ki, Rumlar birkaç yıl içinde İranlılara mutlaka galip geleceklerdir." Buna karşı Übeyy b Halef: "Yalan söylüyorsun, haydi aramızda bir müddet tayin et, seninle bahse girelim." dedi ve her iki taraf ta on deve üzerine bahse girişip, üç yıl müddet tayin ettiler

            Ebu Bekir, durumu Resulullah'a haber verdi

            Resullullah (s.a.v.) "Bıd', üçten dokuza kadardır, miktarı artır, müddeti uzat." buyurdu

            Bunun üzerine Ebu Bekir çıktı, Übeyy'e rast gelince o: "galiba pişman oldun" dedi

            Ebu Bekir de: "Hayır" dedi, gel seninle bahsi artıralım, müddeti de uzatalım, haydi dokuz seneye kadar yüz deve yap

            O da: "Haydi yaptım" dedi

            Tirmizî'nin Sahih'inde rivayet ettiği üzere "Bedir" günü Rumlar, İranlılara galip geldiler, Ebu Bekir de sonra onu Übeyy'in vârislerinden aldı, peygambere götürdü

            Peygamber (s.a.v.) de ona: "Bunu tasadduk et" buyurdu



            4- Önünden de sonundan da emir Allah'ın, yani Rumlar galip gelecekler diye ondan sonra emir ve irade, hüküm ve kumanda Rumların olacak zannedilmesin; onlar galip gelmezden önce emir, ne onların, ne İranlıların olmayıp Allah'ın olduğu gibi, onların galip gelmesinden sonra, yine Allah'ındır

            O, önce onları mağlub ettiği gibi, sonra da eder

            Hem de o gün, yani Rumların, İ ranlılara galip geleceği gün müminler sevinecek Allah'ın yardımıyla, yani ötede Rumlar, İranlılara galip gelirken aynı zamanda beriden müslümanlar da Allah'ın yardımıyla müşriklere karşı zafer elde edecekler, yalnız Rumların galip gelmesiyle değil, Allah'ın özellikle kendilerini galip kılan yardımıyla sevinecekler

            Müminlere bu şekilde vaad edilen bu yardım, bu sevinç, "Bedir" zaferidir

            Nitekim Teberî Tefsiri'nde "O Bedir'de müminlerin , müşriklere galip gelmesidir." demiştir

            Gerçekten Tirmizî'nin rivayetine göre Rumların, İranlılara galip gelmesi "Bedir" günü olmuştur

            Fakat galibiyetin geniş bir şekilde açıklanması, Hudeybiye sıralarında bilinebildiği ve Hz

            Ebu Bekir de develeri Übeyy'in kendisinden değil, sonra vârislerinden aldığı için bazıları bu ferah gününü, Hudeybiye günü sanmışlardır

            Hindli Süleyman Nedevî efendi, Asrı Saadet tarihinde bunu şöyle tesbit etmiştir: "Resul-i Ekrem'in işareti gereğince dokuz yıl sonra peygamberin bu haberi gerçekleşmiş ve onun gerçekleşmesi "Bedir" zaferinin elde edilmesine rastlamıştır." Bazılarına göre bu haber, hicretin altıncı yılında Hudeybiye antlaşması esnasında gerçekleşmiştir

            Fakat bu doğru değildir

            Bu anlayış hatasının sebebi şudur: Sahihi Buhari'nin açıkladığına göre Hz Peygamber'in Hirakl'e gönderdiği mektubu taşıyan elçi, Suriye'ye ulaştığı zaman Hirakl, zaferini kutluyordu

            Bu elçi, Hudeybiye andlaşması sıralarında gönderildiği için birçokları Hirakl'in o sıralarda zafer kazandığını zannetmişlerdir

            Habuki, Hirakl, zaferi çoktan kazanmış ve onu kutlamak için Suriye'ye gelmiş bulunuyordu

            Roma takvimine göre Hz

            Muhammed'in peygamberliği, 609 yılında meydana gelmiş, doğu Roma ile İran arasındaki düşmanlık, 610'da başlamış, 13-14 yılları savaş içinde geçmiş, 616'da, Romalılar yenilmişler, 622'de karşı harekete geçmişler, 623'de galibiyete başlayarak 625'te kesin zaferi elde etmişlerdir

            Yenilginin başlangıcıyla galibiyetin başlangıcı arasında dokuz yıl geçmiş olduğu gibi, kesin yenilgi ile kesin galibiyet arasındaki müddet de dokuz yıldan ibaret bulunuyor

            Peygamberimizin hicreti, peygamberliğin on üçüncü yılı olduğu için (623) hicretin ikinci yılına rastlamış olur ki, "Bedir" de o yıldır

            Demek ki, Rumlar, yenilgilerinin yedinci, savaşın ikinci yılı galib gelmeye başlamışlar ve onlar galib gelmeye başladığı sıralarda müslümanlar da "Bedir" günü müşriklere galib gelerek sevinmişlerdir

            Bununla beraber savaş iki yıl daha devam etmiş, bu müddetle Rumlar, İranlıların işgal ettikleri bütün vilayetleri kurtararak düşmanlarını Dicle ve Fırat'ın gerilerine atmışlardır

            Böylece tam dokuz yıl ve üç yıl sonunda kesin üstünlük tamam olarak "Birkaç yıl içinde galib gelecekler." haberi her yönüyle gerçekleşmiştir

            Şu halde bundan dokuz yıl önce, yani hicretten yedi yıl önce, peygamberliğin yedinci yılı Kur'ân, bu haberi verirken açıkça dokuz yıl da demeyip "Birkaç yıl" diye bir çeşit kapalılıkla ifade etmesinde de olaya uygunluk bakımından derin ve kapsamlı bir belağat ve geniş bir anlam varmış

            Çünkü "bıd-ı sinin" (birkaç yıl) demekle hem galibiyet süresi olan üç yıla, hem yenilgi sonundan "Bedir"e rastlayan ilk galibiyete kadar olan yedi yıla, hem de kesin galibiyet süresi olan dokuz yıla uygun düşebilecek bir işaret vermiş bulunuyor ki, bunlardan birisi açıkça ifade edilseydi olayın bütün safhaları gösterilmiş olmaz ve dolayısıyla bu kapsamlı icaz tarzı bulunmazdı

            Bir de bu açıklamadan asıl maksat, Rumların galibiyetinden çok, müminlerin ilâhî yardım ile sevinecekleri günün tarihini tesbit etmek olduğuna işaret edilmiş oluyor

            Çünkü "birkaç yıl" kapalı olmakla beraber galibiyetin gerçekleşmesine bağlı olan "o gün" belirlidir

            Bu bakımdan âyetin bu sevinç gününü gösteren mucizesi, Rumların galibiyetini haber veren mucizesinden daha şanlıdır



            5-Böyle iken birçoklarının bundan habersiz olmaları ne kadar üzücüdür! Evet buyuruluyor ki: "Rumlar, yenilgilerinin arkasından birkaç yıl içinde galib gelecekler, önünde de sonunda da emir Allah'ındır

            Onlar galib geldikleri sırada müminler de Allah'ın yardımıyla sevinecekler." Bu nasıl olur demeyin

            O kimi dilerse yardım eder, dilediğini muzaffer kılar

            Yani O'nun yardımı sebeplere bağlı değil, sebepler O'nun iradesine bağlıdır

            Dün İranlıları galib kılmış iken, yarın Rumları galib kılar

            Bir de bakarsın hiç ümit edilmedik bir zamanda, tutar hiçbir kuvvetleri yok zannedilen müminleri hepsine karşı galib ve muzaffer kılar

            Ve aziz O'dur

            Rahîm O'dur

            Hiç mağlup olma ihtimali bulunmayan izzet (güç, kuvvet) sahibi ancak O'dur

            Tek rahmet edici olan da O'dur

            Onun için de bir zaman olur, mağlubları galib kılar, müminleri sonunda zafere erdirir



            6- Allah'ın vaadi

            Bu anlatılan galibiyet ve yardım, öyle bir vaaddir ki, onu Allah Teâlâ vaad buyurdu

            Allah, vaadinden caymaz

            Dolayısıyla bunlar mutlaka gerçekleşecektir

            Burada açık olarak iki vaad var

            Birisi Rumların, mağlubiyetlerinden sonra galib gelecekleri; birisi de müminlerin, Allah'ın yardımı ile sevinecekleridir

            Bu iki vaad, çok geçmeden gerçekleşti

            Ebu Bekir (r.a.) bahsi kazandı

            Bu şekilde bunun Hz

            Muhammed'in peygamberliğini ispat eden ilâhî bir âyet, bir mucize olduğu ortaya çıktı

            Bu yüzden birçoklarına hidayet yetişti, müslüman oldular

            İnişi daha önce iken böylece mucizeliğinin gerçekleşip ortaya çıkışı daha sonra olması dolayısıyla, tertipte öbür sûreden sonraya konuldu

            Orada "O'na Rabbi tarafından âyetler (mucizeler) indirilmeli değil miydi?" (Ankebût, 29/50) diye mucize isteyenlere karşı "Kendilerine okunmakta olan kitabı sana indirmiş olmamız onlara yetmiyor mu? Şüphesiz ki bunda inanan bir kavim için bir rahmet ve bir öğüt vardır." (Ankebût, 29/51) buyurulmakla buna işaret de olunmuştur

            Şu halde bu iki açık vaad arasında "Önünde de sonunda da emir Allah'ındır." ifadesiyle anlatılan diğer bir vaad daha vardır ki, Rumların, İranlılara galib geldikten sonra ilerde müslümanlara yenileceklerine işaret eder

            Nitekim baştaki malum, mechul sigasıyla okunduğu takdirde Ebu Said el-Hudrî ve diğerlerinde rivayet edilen şâz kırâete göre: "Rumlar galib geldi, fakat onlar, bu galibiyetlerinden sonra ilerde mağlub olacaklar." diye doğrudan doğruya bu mânâ açıkça ifade edilmiş olur

            Bu ise öncekilerden daha uzak ve geleceğe ait olması bakımından daha önemli olan bir mucizedir

            Fakat öbürleri gibi Hz Peygamberin zamanında ortaya çıkmayıp, sonra gerçekleşeceğinden âyette işaretle gösterilip, peygamber tarafından açıklanmıştır

            Gerçekten İranlılara galib

            gelen Hirakl'in kendi hayatında Rum orduları, Hz

            Ebu Bekir'in halifeliği zamanındaki Yermük savaşından itibaren İslâm mücahitleri karşısında yenilmeye başlayarak, Hz Ömer zamanındaki Şam fetihlerinden tâ İstanbul'un fethine kadar devam etmiş ve böylece bu mucize de tam olarak gerçekleşip ortaya çıkmıştır

            Bir de Ebu Hayyan, el-Bahru'l-Muhit isimli tefsirinde şunu kaydetmiştir: Şeyh üstaz Ebu Cafer b Zübeyr anlatırdı ki, Ebu'l-Hakem b Berrecan, müslümanların Beyt-i Makdis'i (Kudüs'ü) fethedeceklerini ilâhî sözünden zaman ve günü belli olarak çıkarmıştı

            Ve İbnü Berrecan kendisi fetih için tayin ettiği zamandan önce vefat etti

            Vefatından bir zaman sonra da müslümanlar onun tayin ettiği zamanda Kudüs'ü fethettiler

            Anılan Ebu Cafer, bu Ebu'l-Hakem b Berrecan'ın, Allah'ın kitabından çıkararak gayb olaylarına dair birtakım şeylere vâkıf olduğuna inanırdı." Muhyiddin Arabî de bu Kudüs fethi hakkındaki istihracdan (âyetlerden hüküm çıkarma işinden) bahsetmiştir

            Demek olur ki, âyette ancak Allah'ın dostlarına açıklanan daha başka işaretler de vardır

            Alûsî, tefsirinde de der ki: "Muhyiddin Arabî, Irakî ve diğerleri gibi irfan sahiplerinin, Kur'ân'ı Kerim'den gayba ait bilgiler çıkardıkları meşhurdur"

            Bu, birtakım hesap kaideleri ve harflerin amelleri üzerine kurulmuştur ki, onlara dair seleften bir şey gelmemiştir

            Hz Ali (k.v.)'ye: "Resulullah size başkalarından gizlediği bir sır söyledi mi?" diye sorulmuştu

            Dedi ki: "Hayır, ancak Allah Teâlâ'nın bir kuluna kitabında bir anlayış vermiş olması müstesna." Fakat insanların çoğu bilmezler

            Yani bunların Allah vaadi olduğunu ve Allah'ın vaadinin mutlaka yerine geleceğini bilmezler



            7- Sadece dünya hayatından bir dış görünüş bilirler

            Bugün kim galib gelir, ne yüze çıkarsa; ona bakar, onu bilirler

            Onlar, ahiretten ise hep gafildirler

            Bu dünyanın sonunun nereye varacağını düşünmez, ilerisinin ne olacağının farkında olmazlar



            8- Ve kendi nefislerinde (içlerinde) hiç düşünmediler de mi? Yani niye ilerisini düşünmüyorlar? Bu dünya hayatının gelip geçici olduğuna ve bunun bir sonu, gerçek ve değişmez bir ahireti bulunduğuna bütün gökler ve yer delâlet edip dururken kendi kendilerine vicdanlarında, yahut kendi nefisleri hakkında niye bir düşünüp de bilmiyorlar ki, Allah, o gökleri ve yeri ve ikisinin arasındakileri başka türlü değil

            Ancak hak ile ve müsemmâ bir ecel, -yani belirli bir süre ile- yaratmıştır

            Yani aşağıda ve yukarıda ve bütün bunların aralarında bulunan kâinattan hepsinin bir ömrü, belirli bir süre ile bir eceli, bir sonu vardır

            Bununla beraber hiçbiri boşuna yaratılmamış, herbiri sabit ve bâki bir Hakk'a delâlet etmek üzere gerçek bir yön, gerçek bir hikmetle yaratılmıştır

            Onun için hepsi "Allah'tan başka her şey helâk olacaktır." (Kasas, 28/88) âyetinin ifadesince bu dünyanın fani (geçici) olup, sonunda Allah'ın huzuruna gidilen bir ahiret bulunduğunu anlatmaktadır

            Bununla beraber insanlardan birçoğu herhalde Rablerine kavuşmayı inkâr etmektedirler

            Yani birçokları yalnız ahiretten, düşünceden gafil olmakla kalmazlar da kendilerini yaratıp yetiştiren Hakk'ın buyruğuna gidilip, mükafat ve cezaya erileceğini kesinlikle inkâr bile ederler

            Ya dünyayı ebedî imiş gibi kabul ederler, yahut ta bütün yaratılış, hikmetsiz, gayesiz, batılmış gibi her şeyin fani olup, sonunda boşa gittiğini ve dolayısıyla insanın sonunun da bir ölümle hiç olup bittiğini iddia ederler

            Rablerinin cemal ve celâline (sevab ve cezasına) ermeyi tanımaz, küfrederler



            9- Ve o yeryüzünde bir gezmediler mi? O kâfirler bir gezip de baksalar nasıl olmuş kendilerinden öncekilerin sonu? Kendilerinden önce inkâr eden Âd, Semûd gibi yıkılıp gitmiş kavimlerin sonu

            Onlar kuvvetçe kendilerinden daha şiddetliydiler ve toprağı aktarmışlar; ekin ekmek veya su, maden çıkarmak için toprağın altını üstüne çevirmişler

            Ve onu kendilerinin imarından dah çok imar etmişlerdi

            Peygamberleri de kenilerine delillerle, açık bürhanlar, mucizelerle gelmişlerdi, yani onlara inanmadılar da helâk olup yıkıldılar

            Demek ki Allah onlara zulmetmiyordu

            Suçsuz helâk etmiyordu

            Buna zulüm denilmesi, Allah Teâlâ'nın son derece nezih olduğunu ortaya koyup açıklamak içindir

            Yoksa Allah suçsuz da helâk etse gerçekte yine zulüm olmazdı

            Çünkü Allah (c.c.) gerçek mâliktir

            Mâlikin mülkünde dilediğini yapması zulüm olmaz

            Zulüm, başkasının haklarına saldırmayı ifade eder

            Ve fakat onlar, kendilerine zulmediyorlardı



            10-Çünkü Allah'ın hikmetine göre, toplumlarının ve kendilerinin helâkini gerektiren günahları kendi istekleriyle işliyorlardı

            Sonra o kötülük yapanların sonu ne fena oldu! Sonların en kötüsü, en kötü ceza olan cehennem azâbıdır

            Çünkü onlar, Allah'ın âyetlerini yalan saydılar

            Ve onlarla eğleniyorlardı

            Meâl-i Şerifi

            11- Allah yaratmayı ilkin yapar, sonra da çevirir, onu yeniden yapar

            Sonra hep döndürülüp O'na götürüleceksiniz

            12- Kıyamet saatinin gelip çattığı gün suçlular, her ümidi keserler

            13- Allah'a ortak koştuklarından, kendilerine şefaat edecekler de bulunmaz

            Onlar, o zaman Allah'a koştukları ortakları inkâr ederler

            14- Kıyamet saatinin gelip çattığı gün varya, o gün (inananlarla inanmayanlar) ayrılırlar

            15- Şimdi iman edip salih ameller yapmış olanlara gelince, onlar bir bahçe içinde neşelenirler

            16- Âyetlerimizi ve âhiret buluşmasını yalan sayıp da küfredenlere gelince, işte onlar o zaman azab içinde hazır bulundurulurlar

            17- O halde akşama girdiğiniz zaman da, sabaha girdiğiniz zaman da tesbih Allah'ındır

            (daima O, tesbih edilir)

            18- Göklerde ve yerde, ikindileyin de, öğleye erdiğiniz zaman da hamd O'na mahsustur

            19- O, ölüden diri çıkarır, diriden ölü çıkarır ve toprağa ölümünden sonra hayat verir

            Sizler de işte öyle çıkarılacaksınız



            11-17 Allah'a karşı uydurup ortak koştukları mabudlar

            Ravza, aslında sulu, yeşillikli güzel bostan demek olup, burada maksat, cennet bahçelerinden bir bahçedir

            Hazır bulundurulacaklar İHZAR: Suçluyu yakalayıp zorla mahkeme huzuruna getirmektir

            O halde tesbih Allah'ındır

            (onu tesbih etmelidir)

            Madem ki ilerisi öyledir, o saat gelip çatacaktır

            O gün o ümitsizlik ve azab içinde hazır bulundurulmaktan kurtulup, bir bahçede neşelenebilmek için şimdi Allah'a tesbih ediniz Her şey değiştiği halde kendisi yokluk ve eksiklikten uzak, değişip bozulmaktan münezzeh, tek zatı ile ebedî Sübhan olan Allah Teâlâ'yı şirk ve eksiklik şüphelerinden tenzih ediniz

            TENZİH: Ya yalnız kalb ile olur; kesin itikat veya onunla beraber dil ile olur; duyulacak şekilde söylemek; yahut bunlarla beraber bir de özel fiil ve davranışlarla olur ki, bu da salih ameldir

            Birincisi asıl, ikincisi onun meyvesi, üçüncüsü de ikincinin meyvesidir

            Çünkü insan, kalbinden bir şeye itikad edince o dilinden meydana çıkar, söylediği zaman da doğruluğu, durum ve davranışlarından belli olur

            Dil, kalbin tercümanı, amel de dilin delilidir

            Rükünlerin fiilleri ise hem dil ile zikri, hem kalb ile niyeti içine alan namazdır

            Onun için namaz hem zikirdir, hem bir tenzih ve tesbihtir

            Şu halde tesbih denince, her çeşidini içerirse de mutlak (kayıtsız) ifade, mükemmele yorumlanacağına göre ilk önce namaza yorumlanır

            Onun için burada beş vakit namaz saatleri özetlenmiştir ki, zamanın âhirete doğru akışını gösteren en önemli değişme anlamlarını takib eden bereketli saatlerdi

            Önce makam, korkutma ve uyarma makamı olması itibariyla geceye doğru o zaman ki akşamlarsınız

            Bu iki vakti içine alır

            Birisi, güneşin batışını takib eden mağrib (yani birinci ışâ denilen) akşam namazı vakti ki, şafak denilen kızıllık veya beyazlık kaybolana kadar

            İkincisi, şafakın kaybolmasını takib eden son ışâ, yani yatsı namazı vakti fecre (imsak vaktine) kadar

            Üçüncüsü ve o zaman ki sabahlarsınız

            Fecr-i sadıktan, yani tan yerinin ağarmasından güneş doğana kadar

            O ne güzel zaman ve ne güzel nimet!



            --- ELMALILI TEFSİR - 361 ---

            18- Göklerde ve yerde ve ikindileyin hamdde O'nundur

            AŞİY: Akşam üstü demek olduğuna göre ikindi vaktini asr-ı sâni olması gerekir

            Hem de o zaman ki, öğlen edersiniz

            Bu ikisi ile tam beş vakit olmuş olur

            Burada öğlenin sonraya bırakılması, fâsılaya (âyet sonlarındaki uyuma) riayet için denilmiş ise de inzar (uyarma) nüktesiyle akşamın önce zikredilmesindeki tekabüle (karşılık olmaya) riayet için ikindinin "aşiy" terimiyle öne alınmış olması makama daha uygundur

            1 19- Ölüden diri çıkarır

            Gıdadan hayvan, yumurtadan civciv, nutfeden (spermadan) insan, câhilden âlim, kâfirden mümin gibi ki, uyuyandan uyanık da öyledir

            Ve bu münasebetle anlatılmıştır ve aksine ve diriden ölü çıkarır

            Bunun örneği çoktur ve yeryüzüne ölümünden sonra hayat verir

            Güzden sonra bahara bak işte siz de öyle çıkarılacaksınız

            Bu noktada tabiatçılık hatasına düşülmemesi için, tabiatlar üzerinde hakim olan Allah Teâlâ'nın kudretinin delillerinden bazıları hatırlatılarak buyuruluyor ki:  Meâl-i Şerifi

            20- O'nun âyetlerinden (kudretinin delillerinden)dir ki, sizi bir topraktan yarattı

            Sonra da siz şimdi yeryüzünde dağılıp yayılan insanlar oluverdiniz

            21- Yine O'nun âyetlerindendir ki, sizin için nefislerinizden kendilerine ısınırsınız diye eşler yaratmış, aranıza bir sevgi ve merhamet koymuştur

            Şüphesiz ki bunda düşünecek bir kavim için nice ibretler vardır

            22- Yine göklerin ve yerin yaratılışı ile dillerinizin ve renklerinizin farklı oluşu da O'nun âyetlerindendir

            Şüphesiz ki bunda bilenler için nice ibretler vardır

            23- Yine gecede ve gündüzde uyumanız ve lütfundan nasib aramanız da O'nun âyetlerindendir

            Şüphesiz ki bunda dinleyecek bir kavim için nice ibretler vardır

            24- Yine O'nun âyetlerindendir ki, size hem korku ve hem de umut vermek için şimşeği gösteriyor

            Ve gökten bir su indiriyor da onunla yeryüzüne ölümünden sonra hayat veriyor

            Şüphesiz ki bunda aklını kullanacak bir kavim için nice ibretler vardır

            25- Yine göğün ve yerin, emriyle durması da O'nun âyetlerindendir

            Sonra sizi bir tek çağırışla çağırdığı zaman bir de bakarsınız ki (yerden diriltilip çıkarılıyorsunuz)

            26- Göklerde ve yerde kim varsa hepsi O'nundur

            Hepsi de O'na itaat etmektedirler

            27- Hem yaratmayı ilkin yapan O'dur

            Sonra onu çevirip yeniden yapacak olan da O'dur ki, bu O'na çok kolaydır

            Göklerde ve yerde en yüksek şan ve şeref O'nundur

            O çok güçlüdür, hüküm ve hikmet sahibidir



            20- Ve O'nun âyetlerindendir

            Yukarki haberler gibi şu da Allah'ın ulûhiyetinin delillerinden, eşyanın tabiata mahkum olmayıp, tabiatlar üzerinde hâkim ve onun için ölümden sonra diriltmeye de kâdir bulunduğuna işaret eden alâmetlerdendir

            Ki, sizleri bir topraktan yaratmış, yeryüzünde hiç insan yok iken, onu bulunduğu durumda bırakmayıp kuru toprağa hayat vererek ifadesince çamurdan, bir sülâleden (süzülmüş bir çamurdan) siz insan cinsini yaratması ki, eğer o tabiata mahkum olsaydı, cansız toprağa o değişikliği vermesi mümkün olmazdı

            Önce bir insan hücresi yaratılamayacağı gibi, bugün de bir insan gıdası yapılamazdı

            Halbuki yaratılmış

            Sonra da şimdi siz bir insansınız, yeryüzüne dağılıp duruyorsunuz, derisi çıplak, zarif bir yaratık olarak üreyip, çoğalıp yayılıyorsunuz

            Bir kara toprağın bu derece gelişip olgunluğu erdirtirilmesi, işte yüce yaratıcının Rabliğini ve ölüleri diriltmeye kudretini gösteren delillerindendir

            Yine O'nun âyetlerinden, ilâhlığının lütuflarını gösteren delillerinden ki sizin için nefislerinizden, yani maymun veya diğer bir hayvandan değil, kendi özlerinizden, aynı insan, beşer cinsinden eşler yaratmış kendilerine ısınasınız, meyledip yakınlık kurasınız diye

            Çünkü cinsiyet koklaşmaya, farklılık ürküntüye sebep olur

            İnsan eşini başka hayvandan aramak zorunda kalsaydı, ne kötü olurdu! Hem aranıza bir sevgi ve merhamet koymuş; evlenme vasıtasıyla öyle insanî bir seviş ve esirgeyiş ki, hayvanlar gibi kızışma zamanlarına mahsus değil, hatta yalnız karı-koca arasında değil, genel olarak siz insanlar arasında bir sevgi ve merhamet duygusu yapmıştır

            Şüphesiz ki onda, nefislerinizden eşler yaratıp aranıza sevgi ve merhamet bırakmakta, âyetler vardır

            Sadece bir âyet değil, birçok âyetler, Allah Teâlâ'nın tabiatları yaratıp, değiştirip, kemale erdiren kudretiyle beraber, rahmetine ve özellikle insanlar hakkındaki Rahman olan Allah'ın yardımına ve Rabbanî hükümlerine de delâlet eden deliller vardır

            Düşünecek bir kavim için, yani bu âyet, çok düşünülecek bir âyettir

            Hem sadece ferdin düşünmesi yeterli değil, bütün kavim düşünmelidir

            Düşünecek bir kavim için insan yaratılışının bu âyetinde öyle hikmetler, delâletler vardır ki, insanlığın nasıl yüksek bir ahlâk ve sevimli bir medeniyete hazır ve ne kadar mutlu bir hayat ve nimete aday olarak yaratıldığını ve bu hayatın bir rüknü olan kadının düşüş ve zilletten korunması için, sevgi ve esirgeme hisleriyle nasıl bir sosyal düzen takib etmek gerektiğini gösterir



            21- Ve O'nun âyetlerindendir

            Yukarki haberler gibi şu da Allah'ın ulûhiyetinin delillerinden, eşyanın tabiata mahkum olmayıp, tabiatlar üzerinde hâkim ve onun için ölümden sonra diriltmeye de kâdir bulunduğuna işaret eden alâmetlerdendir

            Ki, sizleri bir topraktan yaratmış, yeryüzünde hiç insan yok iken, onu bulunduğu durumda bırakmayıp kuru toprağa hayat vererek ifadesince çamurdan, bir sülâleden (süzülmüş bir çamurdan) siz insan cinsini yaratması ki, eğer o tabiata mahkum olsaydı, cansız toprağa o değişikliği vermesi mümkün olmazdı

            Önce bir insan hücresi yaratılamayacağı gibi, bugün de bir insan gıdası yapılamazdı

            Halbuki yaratılmış

            Sonra da şimdi siz bir insansınız, yeryüzüne dağılıp duruyorsunuz, derisi çıplak, zarif bir yaratık olarak üreyip, çoğalıp yayılıyorsunuz

            Bir kara toprağın bu derece gelişip olgunluğu erdirtirilmesi, işte yüce yaratıcının Rabliğini ve ölüleri diriltmeye kudretini gösteren delillerindendir

            Yine O'nun âyetlerinden, ilâhlığının lütuflarını gösteren delillerinden ki sizin için nefislerinizden, yani maymun veya diğer bir hayvandan değil, kendi özlerinizden, aynı insan, beşer cinsinden eşler yaratmış kendilerine ısınasınız, meyledip yakınlık kurasınız diye

            Çünkü cinsiyet koklaşmaya, farklılık ürküntüye sebep olur

            İnsan eşini başka hayvandan aramak zorunda kalsaydı, ne kötü olurdu! Hem aranıza bir sevgi ve merhamet koymuş; evlenme vasıtasıyla öyle insanî bir seviş ve esirgeyiş ki, hayvanlar gibi kızışma zamanlarına mahsus değil, hatta yalnız karı-koca arasında değil, genel olarak siz insanlar arasında bir sevgi ve merhamet duygusu yapmıştır

            Şüphesiz ki onda, nefislerinizden eşler yaratıp aranıza sevgi ve merhamet bırakmakta, âyetler vardır

            Sadece bir âyet değil, birçok âyetler, Allah Teâlâ'nın tabiatları yaratıp, değiştirip, kemale erdiren kudretiyle beraber, rahmetine ve özellikle insanlar hakkındaki Rahman olan Allah'ın yardımına ve Rabbanî hükümlerine de delâlet eden deliller vardır

            Düşünecek bir kavim için, yani bu âyet, çok düşünülecek bir âyettir

            Hem sadece ferdin düşünmesi yeterli değil, bütün kavim düşünmelidir

            Düşünecek bir kavim için insan yaratılışının bu âyetinde öyle hikmetler, delâletler vardır ki, insanlığın nasıl yüksek bir ahlâk ve sevimli bir medeniyete hazır ve ne kadar mutlu bir hayat ve nimete aday olarak yaratıldığını ve bu hayatın bir rüknü olan kadının düşüş ve zilletten korunması için, sevgi ve esirgeme hisleriyle nasıl bir sosyal düzen takib etmek gerektiğini gösterir



            22-Yine O'nun âyetlerindendir, göklerin ve yerin yaratılışı ki, iki bakımdan Allah'ın varlık ve sıfatının delillerindendir

            Birincisi: Maddenin böyle çeşitli cisimlerle yükseklere ve alçaklara ayrılarak tabiatın aslında çeşitlilik meydana getirilmesi, kendi kendine birbirini takibeden kanundan başka birşey olmaması gereken tabiatın üstünde hâkim olan yüce yaratıcının kudretini gösterir

            İkincisi: Göklerin ve yerin yaratılışında öyle yüksek bir sanat vardır ki, her noktası onu yaratan Allah'ın ilim ve iradesiyle sıfatının mükemmelliğini gösterir

            Ve dillerinizin, benizlerinizin (renklerinizin) değişmesi "dillerin değişmesi" deyimi, genellikle lügatların çokluğundan, lehçe ve şive gibi özel söyleyiş biçimlerinin farklılığına

            kadar hepsi için doğru olabilir

            Arab'ın dili başka, Acem'in dili başka, Türk'ün dili başka, Rum'un dili başka, Freng'in dili başka..

            Her milletin dili başka başka olduğu gibi, aynı millette çeşitli kabilelerin, grupların da dillerinde başkalık vardır

            Mesela Yemenlininki ile Necidlininkinin farkı olur

            Hatta her şahsın bile dili diğerlerinden ayırt edilir

            Renk, beniz de böyledir

            Kiminin beyaz, kiminin siyah, kiminin sarı, kiminin kırmızı olduğu gibi, her şahsın benzinde bile diğerlerine göre bir özellik hissedilebilir

            Sonra söylenen söze göre de renklerin bir değişmesi vardır

            Şüphesiz ki bunda, bu yaratma ve farklılıkta, bilgisi olanlar için âyetler (deliller) vardır

            İlim temyiz ifade eder

            Temyiz ve temayüz de ayrılma ve farklıkla olur

            Buna işaret için burada "âlimîn" bilgisi olanlar için buyurulmuştur

            Böylece ilim ehli olan âlimler bilirler ki; ilk olarak, bütün bu çeşitlilik ve farklılık, tabiatın akışını değiştirerek farklı tabiatlar yaratan Allah Teâlâ'nın kudretini gösterir

            Ve bütün bu değişiklik içinde hepsinin düzenini koruyup idare etmesi de ilim ve sanatındaki kemal (olgunluk) ve hikmetini gösterir

            İkinci olarak, demek ki, dillerin ve renklerin değişmesinde hikmet vardır

            Ve bu hikmetlerden birisi de "Biz sizi birbirinizle tanışasınız diye milletlere ve kabilelere ayırdık.." (Hucurat, 49/13) buyurulduğu üzere gelişip yayılma içinde tanışmadır

            Böyle çeşitli dilleri ve ırkları içine alan bir toplum meydana getirebilmek de ancak ilimle mümkün olabilir

            Demek ki bir insan ne kadar çok dil bilirse Allah Teâlâ'nın âyetleri hakkında o kadar çok bilgi edinmiş olacaktır

            Ve demek ki, insanların simalarını bilmek de dilleri bilmek gibi önemli ilimlerdendir



            23-24- Yine gecede ve gündüzde uyumanız da O'nun âyetlerindendir

            Uyuyup dinlenmeniz ve lütfundan nasib aramanız; sanat ve ticaret gibi sebeplerden birine teşebbüsle Allah'ın lütuf ve fazlından rızık istemeniz; gerek uyku, gerek kazanma ikisi de Allah'ın nimetidir

            Uykunun nasıl büyük bir nimet olduğunu, uykusuz kalanlardan dinlemeli, çalışabilmenin ne büyük bir nimet olduğunu da işsiz güçsüz kalanlardan bir sormalı, görülüyor ki, burada uyku, rızık aramadan önce söylenmiştir

            Çünkü çalışmak için dinlenmeye ihtiyaç vardır

            Bir de istirahat, kendisi için doğrudan arzu edilen bir şeydir, isteyip aramak ise ihtiyaç dolayısıyladır

            Sonra "O'nun lütfundan" buyurulmuş ve bununla şu nükteler açıklanmıştır: 1- Çalışmalı, fakat kısmet olan nasibi kendinden bilmemeli, Allah'ın lütfundan bilmelidir

            2- İnsan her gün bir kâr ve gelişme aramalıdır

            Çünkü "fadl" (Allah'ın lütfu) fazla, çok demektir

            Ticaret de kâr kazanmaktır

            Nitekim "iki günü eşit olan ziyanda" demektir

            3- Aramak, Allah Teâlâ'nın lütfunu sezmek, ummaktır

            Ve hatta çalışıp arayabilmenin kendisi bile Allah'ın lütfundandır

            Şüphesiz ki bunda, bu uyumda ve aramada kulağı olan bir kavim çok âyetler vardır

            Uykuda olsa uyanır, tekrar dirilmeye inanır

            Uyuyan kimse en çok kulaktan uyanacağı gibi, talep ve araştırmada bulunan kimselerin de ilk işleri etrafı dinlemek, istihbarattan yararlanmak olacağı için burada buyurulmuştur

            Diller bilindikten sonra, kulak verip dinlemek de gerçekten uygun olur



            25- Yine O'nun âyetlerindendir ki size hem korku ve hem umut için şimşek gösterir

            Hem celâl sıfatı vardır, hem cemal; bazen bir olayda iki zıt tesiri birden yaratarak ikisini birden tecelli ettirir

            Hem korkutur, hem ümitlendirir

            Meselâ size şimşek gösterir

            Göstermek aslında O'nun âyetlerinden (kudretinin delillerinden) biridir

            Bununla beraber şimşek gösterir ki, onunla korku ve ümit, iki zıt duyguyu birden telkin eder

            Korku yıldırım, ümit rahmet ümididir

            O ümit gerçekleşir mi?  Ve gökten bir su indirir de onunla yeryüzünü ölümünden sonra diriltir

            Şüphesiz ki bunda aklı olan bir kavim için âyetler (ibretler) vardır

            Aklı ola, çok düşünmeye ihtiyaç kalmadan bir sezgi ile anlar ki, bunu yapan, ölüleri diriltmeye de k âdirdir

            Ölmüş bir kavim de bir şimşek parıltısı arasında gökten inen su gibi, bir hayat neşesiyle diriliverir

            Ve dolayısıyla hem O'nun azabından, yıldırımından korkmalı, gururlu olmamalı, hem de rahmetine özlem ve ümit ile sarılmalı, ümitsiz olmamalıdır

            Yine O'nun âyetlerindendir

            Göğün ve yerin O'nun emriyle durması

            Yani varlık âleminde bulunması, hep O'nun "kün" (ol) emriyledir

            Çekim ve denge kanunları hep O'nun emrinden ibarettir

            Sonra sizi bir çağırışla çağırdığı zaman yerden derhal siz çıkarsınız

            Kabirlerden çıkar, mahşere koşarsınız

            Burada İslâm mücahidlerinin çıkışına da bir işaret vardır



            26- Hem göklerde ve yerde kim varsa, hep O'nundur; O'nun mülküdür

            Hep O'na boyun eğmişlerdir

            Yani gönlüyle itaat etmek istemeyen kâfirler bile istemeyerek de olsa sonunda O'na boyun eğmek zorunda kalırlar

            Kesin hükmüne karşı gelemezler



            27- Ve işte O'dur o yaratmayı ilkin yapan, sonra onu döndürüp tekrar yapacak olan ki o, O'na daha kolaydır

            Yani yeniden yapmak, ilkin yapmaktan daha kolaydır

            Çünkü normal olarak bakıldığı zaman, önceki tabiatın aksine iken, ikincisi tabii olmuş olur

            Göklerde ve yerde en yüksek şeref ve şan da O'nundur

            Tam kudret, sonsuz hikmet, yaratıcılık, ilâhlık gibi en yüksek nitelikler ancak O'nundur

            "Kendisinden başka hiçbir ilâh olmayandır."  Ve O öyle aziz, öyle hakimdir

            Öyle yüksek, şanına yetişmek ihtimali olmayan güçlü ve yaptığını hikmet ve menfaat ile sağlam yapan hakimdir

            Meâl-i Şerifi

            28- Allah, size kendinizden bir misâl verdi: Hiç size rızık olarak verdiğimiz şeylerde elleriniz altındaki kölelerinizden ortaklarınız bulunur da onlarla siz eşit olur, aranızda birbirinizi saydığınız gibi, onları da sayar mısınız? İşte biz, düşünecek bir kavim için âyetleri böyle açıklıyoruz

            29- Fakat zulmedenler, bilgisizce hevalarına uydular

            Artık Allah'ın şaşırttığını kim yola getirebilir? Onların yardımcıları da yoktur

            30- O halde yüzünü, Allah'ı bir tanıyarak dine, Allah'ın insanları üzerine yaratmış olduğu fıtratına doğrult

            Allah'ın yaratışında değişiklik bulunmaz

            Dosdoğru din budur

            Fakat insanların çoğu bilmezler

            31- Başkasından geçerek hep O'na gönül verin ve O'ndan sakının

            Namaza devam edin ve müşrilerden olmayın

            32- O müşriklerden (olmayın ki) onlar, dinlerini ayırıp öbek öbek olmuşlardır

            Her grup kendilerindekine güvenmektedir

            33- Bununla beraber insanlara bir keder dokunduğu zaman her şeyden geçerek Rablerine yalvarır, dua ederler; sonra tarafından bir rahmet tattırıverdiği zaman da bakarsın onlardan bir kısmı tutar, O Rablerine ortak koşarlar

            34- Bunu da kendilerine verdiğimiz nimetlere nankörlük etmek için yaparlar

            Haydi geçinedurun bakalım, yakında bileceksiniz

            35- Yoksa biz onlara bir delil indirmişiz de O'na ortak koşmalarını o mu söylüyor?  36- Bir de biz insanlara bir rahmet tattırdığımız zaman ona güveniyorlar da; ellerinin önceden yaptığı şeyler sebebiyle başlarına bir fenalık gelirse, hemen her ümidi kesiveriyorlar

            37- Onlar görmediler mi ki, Allah dilediği kimseye rızkı serer ve daraltır

            Şüphesiz ki bunda iman edecek bir kavim için ibretler vardır

            38- O halde akrabaya da hakkını ver, yoksula da, yolcuya da..

            Bu, Allah'ın rızasını dileyenler için daha hayırlıdır

            Kurtuluşa erecek olanlar da işte onlardır

            39- İnsanların malları içinde artsın diye verdiğiniz faiz, Allah yanında artmaz Allah'ın rızasını dileyerek verdiğiniz zekata gelince, işte onlar, malları kat kat artmış olanlardır

            40- Allah, O'dur ki, sizi yarattı, sonra da size rızık verdi, sonra sizi öldürür, sonra sizi diriltir

            Hiç sizin ortak koştuklarınızdan, bunlardan birini yapacak olan var mı? Allah, onların ortak koştuklarından münezzeh ve yücedir





            --- ELMALILI TEFSİR - 362 ---

            28- O size kendi nefislerinizden bir misal vermiştir

            Bu misal, şirkin batıl oluşunu açıkça göstermek içindir

            Yani bir malike, mülkünden ortak varsaymak bir çelişkidir, batıldır

            Bunu kendinizden bir pay biçerek zorunlu bir şekilde anlayabilirsiniz Hiç sizin köleniz, uşağınız, hayvanınız, haşeratınız (zararlı hayvanlar) gibi elleriniz altında sahibi bulunduğunuz şeyler, Allah'ın size bahşettiği mülkünüzde (mal varlığınızda) sizin ortağınız, denginiz olur da mal olan şeyler, sahibine eşit olabilir mi? olamaz değil mi? Halbuki sizin mal varlığınız Allah'ın vergisi, onlara sahip oluşunuz da sonradan olma ve gelip geçicidir

            Bütün varlıklara, var etme yoluyla sahip bulunan Allah Teâlâ'nın ise, malik oluşu sonsuz ve O'nun mülkünden çıkmak imkansızdır

            Allah Teâlâ bu gerçekleri böyle ayırt edip anlatmıştır

            Şimdi sizin mal varlığınızdan biri size ortak olamazken Allah Teâlâ'nın mülkünden, yaratıklarından, kullarından kendisine ortak nasıl olabilir?

            29- Fakat o zulmedenler, yani o haksızlığı yapıp Allah'a ortak koşanlar, bilgisizce hevalarına tabi oldular

            HEVA: Nefsin şehvetlere meyli demektir ki, keyif de denir

            Burada "bilgisizce" kaydından anlaşılıyor ki, heva iki kısımdır: Birisi ilme uygun olan, birisi de olmayandır

            İlme uygun olan heva, Hakk'ın nazarında yaratılış gayesine uygun düşen meyillerdir

            Çünkü şehvetlerin yaratılışı da boşuna değil, onlar insanları yaratılışlarının gayesine erdirmek için Allah tarafından birer yönlendirici ve sebebtir

            Ancak şeytanî olan insan zekası, onu gayesinden çevirerek ilmin zıddına olarak sırf zevk için boşuna da israf eder

            Mesela iffetli olmak ve çoğalmak niyetiyle evlenme arzusu, yaratılış gayesine uygun ve dolayısıyla ilme mutabık bir meyildir

            Zina ve gayrı meşru münasebet meyli ise ilme aykırı sadece bir hevadır

            Çoğunlukla da heva böyle şeylere denir

            Ve işte müşrikler bir şey bildiklerinden dolayı değil, ilme uymayan hevaları ardında koştuklarından dolayı, kendilerini heveslere esir ederek haksızlıkla, zalimlikle şirke saptılar

            Maliki milkine ortak etmek, eşit tutmak haksızlığıyla Allah'a milkinden, yaratıklarından ortaklar uydurarak onlara taptılar

            Onları, kendilerinin malikiymiş gibi tuttular da hürriyetlerini onlara verdiler

            Artık Allah'ın şaşırdığını kim yola getirir? Önce hevalarına uyma, kendi fiilleri olarak gösterilmiş, kendilerine nispet edilmiş iken burada şaşırmak, saptırmak Allah'a isnad edilmiştir

            Çünkü onlarda o hevaları yaratan Allah Teâlâ olduğu gibi, arzularına göre sapıklığı, şaşkınlığı yaratan da O'dur

            Bu sapıklığa düşürme de kalplerin mühürlenip kapanma derecesine gelmiş bulunursa hiçbir şekilde hidayet ihtimali kalmaz

            Şu halde burada şaşırıp saptırmaktan maksat, kalbleri mühürleyecek derecede kesin dalalet (sapıklık) demek olur

            Bakara Sûresi'nde "Allah onların kalblerini mühürledi." (Bakara, 2/7 âyetine bkz.) Onlara yardımcılardan eser de yoktur

            Yola gelmesi ihtimali kalmamış olan o zalimleri ne dünyada o şaşkınlığından, ne de âhirette onun gereği olan azabdan kurtaracak hiçbir yardımcı da yoktur

            Yani o taptıkları şeylerin kendilerine hiçbir faydası olmayacaktır



            30- O halde, yani şirk, öyle batıl, malike milkinde yine milkinden ortak varsaymak gibi nefislerinizde caiz göremeyeceğiniz bir çelişki, büyük bir haksızlık, Allah'ın genişçe açıkladığı âyetlere, ilim fıtratına, aykırı hevese bağlı bir sapıklık ve sonunda kurtuluş da imkânsız olunca Sen yüzünü hanif olarak (tek Allah'a yönelerek) dine çevirir

            HANİF: "Hanef" masdarından bir sıfattır

            Lûgatta hanef ise sapıklıktan istikamete, çarpıklıktan doğruluğa meyildir

            Nitekim doğruluktan eğriliğe, haktan haksızlığa meyletmeye "cim" ile cenef denir

            Şu halde hanifin asıl anlamı, eğriliği bırakıp doğrusuna giden demektir

            Bu mânâ ile örfte İbrahim milletine isim olmuştur ki, başka dinlerden, batıl mabudlardan çekinip, yalnız bir Allah'a eğilen, Allah'ı bir bilen demektir

            "Şirk koşmaksızın tek Allah'a inananlardır." (Hac, 22/31)  Demek ki buradaki "hanîfen"; ötedeki şirkin, ilimsiz olarak hevaya tabi olmanın tam zıddı olan hakka meyli, doğruluğu, tevhidi ifade etmektedir

            Ve mânâ şu olur: Sen yüzünü dine öyle tut, öyle tam yönel ki, o eğriliklerden, o bozuk hevalardan, batıl meyillerden sakınıp yalnız hakka meylederek dosdoğru Allah fıtratına, -dine veya hanifliği açıklamadır yani fıtrat olan (yaratılışa uygun düşen) Allah'ın dinine, Allah'ın o fıtratına, o yaratışına sarıl ki insanları onun üzerine yaratmıştır

            Hepsi yaratılış sözleşmesinde "Ben sizin Rabbiniz değil miyim?" (A'raf, 7/172) hitabına "bela" (evet Rabbimizsin) demiştir

            İnsan olarak yaratılmayı kabul etmekle yaratanın Rabliğine şahit olmaya söz vermiştir

            Yaratılışın yaratanına delaleti tabiî (doğal) olduğu için her insanın yaratılışında, kendisine dair bilincinin aslında, vicdanının derinliğinde bir hak duygusu, Allah'ı tanıma gizlidir

            Onun içindir ki, başlarının son derece sıkıldığı zaruret zamanlarında inatçı kâfirler bile, derinden derine yaratana bir sığınma hissi duyarlar

            Nitekim "İnsanlara bir zarar dokunduğu zaman Rablerine dua ederler." (Rûm, 30/33) âyetiyle bu hatırlatılacaktır

            FITRAT kelimesi hakkında yukarılarda bazı açıklamalar geçmişti

            Burada da şunu hatırlatalım ki, fıtrat, ilk yaratmak demek olan den "masdar bina-i nevi" olarak yaratılışın ilk tarz ve şeklini ifade eder

            Burada "insanları onun üzerine..." kaydından da anlaşıldığına göre, maksat her ferdin kendine mahsus olan cüz'î yaratılışı değil, bütün insanların insan olmaları bakımından yaratılışlarında esas olan ve hepsinde ortak bulunan genel yaratılıştır

            Dış etken, kazanma ve âdet gibi ikinci derecede bulunan sebeplerinden sarfı nazarla düşünülmesi gereken ilk yaratılış ve aslî yaratılış da denilen asıl fıtrattır

            İnsanın "İnsan oluşu yönünden tabiatı" budur

            Mesela insanın yaratılışında iki gözü bulunması asıldır

            Bununla beraber anadan âmâ doğanlar da bulunabilir

            Fakat bu genellikle insanların üzerine yaratıldığı asıl fıtrat ve tabiat çeşidi değil, ikinci dercede görünür sebep olarak düşünülecek cüz'î ve şahsî bir yaratılıştır ki, insan gerçeği onsuz da meydana çıkabilir

            Ferdin cüz'î yaratılışında herhangi bir sebeple eksiklik bulunabilirse de asıl fıtrat, sağlıklı ve sağlamdır

            Mesela gözün fıtratı, Hakk'ın âyetlerini görmektir

            İyi görmeyen bir göz, sonradan meydana gelen bir sebeple hasta demektir

            Bunun gibi bütün organların yaratılışında asıl olan bir fıtrat (yaratılış amacı) vardır ki, ona o organların menfaati, vazifesi, fonksiyonu, fizyolojisi yahut tabiatı denir

            İnsan nefsinin bütün meyillerinde böyle yaratılış hikmetine doğru esaslı bir içgüdü, bir tabiat vardır ki, ona da fıtrat denir

            Ve fıtrat, hep hak ve hayra yönelik bir istikamet takip eder

            Mesela insanın acıkması ve yemeye, içmeye meyletmesi, yaşamak için kendisine lazım veya faydalı yahut daha uygun olanı alma hikmeti içindir

            Yoksa zehir yutmak veya kuru bir zevk uğruna israf ile midesini bozmak için değildir

            O zaman fıtrat bozulmuş, sapıklığa düşülmüş olur

            İnsanın, insan ruh ve zekasının, fıtratının aslı da Hakk'ı tanımak v e gerçek yaratanından başkasına kul olmamak içindir

            İnsana ruh, yanlış duysun, şeytana uysun diye değil, gerçeği ve iyiliği duysun, aslını ve sonunda döneceği yeri ve ona karşı vazifesini bilsin diye verilmiştir

            Nitekim fıtrat üzere giden veya fıtrata yakın olan temiz ruhlar yalanı, eğriliği, bilmez

            Eğrilik meyli sonradan gelip geçici olarak kazanılan bir azmanlıktır

            Kısaca Hadis-i şerifi ile anlatıldığı üzere, "İnsanlar altın ve gümüş madenleri gibi maden maden çeşitli yaratılış ve karakterlerde" bulunabilirlerse de asıl insanlık fıtratı, insan tabiatı bakımından hep birdir

            Âdemoğludur

            İnsanın, insan olma yönüyle asıl fıtratı (yaratılışı), yaratıcısına boyun eğmek, "Ben insanları ve cinleri ancak bana kulluk yapsınlar diye yarattım.." (Zâriyat, 51/56) buyurulduğu üzere yaratan Allah'a kulluktur

            Dinsizlik fıtrata (yaratılışa) aykırı bir sapıklık olduğu gibi, Allah'tan başkasına tapmak da öyledir

            Fıtrat dini, Allah dini, haniflik (tek Allah inancına bağlılık), İslâm'dır

            "Allah katında gerçek din, İslâmdır." (Al-i İmran, 3/19), "Göklerde ve yerde kim varsa, hepsi ister istemez O'na boyun eğmiştir

            Sonunda da ancak O'na döndürülüp götürüleceklerdir." (Âl-i İmran, 3/83)

            Şu halde din hususu, arzulara göre değil, Allah'ın birliği ile insanlığın birleşmesi üzerine yürümelidir

            Tefsircilerin çoğu fıtratı, gerçeği kabul ve anlama kâbiliyeti diye, fıtrata sarılmayı da gereğince amel ile tefsir etmişlerdir

            Hz

            Enes (r.a.)den rivayet edilen bir hadiste "Allah'ın, insanları üzerinde yarattığı fıtratı, Allah Teâlâ'nın dinidir." buyurulmuştur

            Ebu Hüreyre'den rivayet olunan bir Hadisi Şerifte de buyurulmuştur ki; "Her doğan fıtrat üzere doğar

            Öyle iken ana babasıdır ki onu yahudileştirir veya hıristiyanlaştırır veya mecusileştirir

            Nitekim hayvan, derli toplu

            bir hayvan yavrular, içlerinde bir inenmiş (burnu veya diğer organları kesilmiş) görür müsünüz?" Demek ki fıtratın aslı tam ve sağlamdır

            Burnu, kulağı sonradan kesilir

            Maddî bakımdan böyle olduğu gibi manevî ve ahlakî bakımdan da böyledir

            Fıtratın bu sağlamlığı, düşünce alanında ve sosyal şartlarla terbiye çevresinde, âdetlerin akışı içinde ya bozulur veya güzel bir gelişme ile kemalini bulur

            Ahiret de bu iki sonucun birine göre olur

            Bu durumda dinin iki kayağı vardır: Biri fıtrat, biri kazanç

            Fıtrat sadece ilâhidir

            Gerçek bir yöneliştir

            Allah'ın emrini yerine getirerek Allah'a ermek için, hep Hakk'a doğru bir gidişi ifade eder

            Kazanç, süpjektif ve objektif çeşitli şartlar içinde duygunun hareketleri, zihnin düşünceleriyle ilgili olduğundan fıtratın istikametine aykırı heveslere, zararlara, haksızlıklara, isyan ve şirke sürükleyebilir

            Bundan koruyacak olan ise dindir

            Bunun için buyuruluyor ki, dine hanif (Allah'ı bir kabul edici) olarak yüz tut, Allah'ın fıtratına sarıl

            Allah'ın yaratmasını değiştiren yok, yahut Allah'ın yaratışına bedel bulunmaz

            Bu cümlenin, inşa veya ihbar olarak birkaç mânâya ihtimali vardır: Yani Allah'ın asıl yaratışı olan fıtratı, gereğinin aksine giderek bozmaya, değiştirmeye kalkışmayın

            Çünkü Allah'ın yaratışına bedel bulunmaz

            Zayi ettiğiniz bir kabiliyeti hiçbir sanatla yerine koyamazsınız

            Yahut Allah'ın yarattığı fıtratın aksine din uydurmaya, hüküm koymaya kalkışmayın

            Siz mesela erkeği dişi, dişiyi erkek yapamazsınız

            Yahut Allah'ın yaratışını başkalarına isnad etmeye, başkalarını yaratıcı yerine koyup da ortak koşmaya, Allah'ın hükmünden çıkmaya çalışmayın

            Çünkü Allah'ın yarattığı milki, sizin milkleriniz gibi değiştirilmez

            Din fıtratı değiştirmek için değil, fıtrattaki genel güvenceyi geliştirmek içindir

            İşte doğru ve sağlam din odur

            Yani eğrilikten sakınıp, bütün insanların üzerinde yaratılmış olduğu fıtratı, doğrulukla takip etmektir

            Fakat insanların çoğu bilmezler de çarpık giderler, dini fıtratta değil, âdette ararlar veya heveslerine uyarlar, Allah'ın hakkını değiştirmeye kalkarlar



            31- "O'na yönelerek" "Hanifen" kelimesi gibi hal olarak oraya bağlıdır

            "Tut, yönel" emrinin genel olarak herkese hitap olduğuna ve cemaatin gerekliliğine işaret olmak üzere burada çoğul sigası (kipi) getirilmiştir

            Yani her biriniz Allah fıtratına o tevhide öyle sarılın ki, hepiniz tevbe ve ihlâs ile Allah'a dönüp yönelerek hem O'ndan korkun, namazı güzel kılın, ve müşriklerden olmayın

            Amellerinizi yalnız Allah için yapın, açık veya gizli bir şirk karıştırmayın



            32-Burada Allah'ı bir bilmenin tam zıddı olan müşriklik, yalnız meşhur anlamıyla açık şirkten ibaret zannedilmeyip açık ve gizli şirkin her türlüsünden kaçınılması için, bedel yoluyla açıklanarak şöyle buyuruluyor: Onlardan ki, dinlerini ayırdılar da grup grup, öbek öbek oldular

            Yani genel fıtratı kavrayacak açık bir ruh ve geniş bir hak vicdanı ile hareket etmeyip herbiri kendi özelliğine, kendi çıkarına, dar kafasıyla kendi kuruntusuna göre bir heva ile dinini ayırıp, ayrı bir başbuğ arkasına düşerek grup grup, bölük bölük olmuşlar, her bölük kendilerindekine güvenmektedirler

            Fıtrattan ayrılıp tutuculukla hakkı gözetmemektedirler

            Halbuki "Sizin yanınızdaki tükenir, Allah'ın yanındaki ise tükenmez." (Nahl, 16/96) dir



            33-Bu noktada insanların, üzerine yaratılmış olduğu fıtratın başka değil, yalnız, Allah'a yalvarmak olduğunu göstermek için buyuruluyor ki: Bununla beraber insanlara bir sıkıntı dokunduğu zaman bütün o güvendiklerinden ve her şeyden geçip, yalnız yaratan Rablerine gönül vererek hep O'na yalvarırlar

            Nitekim Çanakkale, Sakarya, Afyon savaşları sırasında biz Türkler hep böyle olmuştuk

            Demek ki fıtrat dini (yaratılışa uygun din) sadece Allah dinidir

            Her zaman, baki sağlam din yalnız odur

            Böyle iken sonra O, onlara tarafından bir rahmet tattırıverince; o sıkıntıyı açıp bir nimet ihsan ediverince de ne bakarsın içlerinden bir kısmı, o Rablerine ortak koşuyorlardır

            Şükredecek yerde tutarlar da bu, şundan oldu, bundan oldu, benden oldu, senden oldu diyerek Allah'ın lütfunu başkalarına isnad etmeye kalkarlar



            34- Ki kendilerine verdiğimiz nimeti küfran ile, nankörlükle karşılamak için haydin yaşayın, zevk edin bakalım yarın bileceksiniz



            35- Yoksa biz onlara bir ferman indirmişiz de O'na ortak koşmalarının caiz olduğunu o mu söylüyor? Hayır öyle bir kitap ve delil indirilmemiştir

            Fakat onlar yukarıda söylendiği şekilde bilgisizce hevaları ardında gitmişler, keyiflerine hoş gelene veya gözlerinin korktuğuna tapmışlardır

            Dünyada sebepler yok değildir

            Fakat egemenlik, sebeplerin değil, Allah'ındır

            Allah izin vermeyince hiçbir sebeple yaprak bile oynamaz

            Böyle olduğunu fıtrat bilir, onun için sıkıştığı zaman Allah'a yalvarır



            36- Bir de biz, insanlara bir rahmet tattırdık mı ona güvenirler, şımarırlar

            Gerçi "De ki, Allah'ın lütfuyla, rahmetiyle, ancak onunla sevinsinler." (Yunus, 10/58) buyurulduğu üzere, Allah'ın lütuf ve rahmetiyle sevinmek yasak değil, aksine emredilmiştir

            Fakat o sevinçten maksat, nimet vereni tanıyarak hamd ve şükrünü bilmek mânâsına sevinçtir

            Burada ise nimet vereni hesaba almayıp, sadece nimete güvenerek, şımarıp hevalarına uyan kimselerin hali açıklanıyor ki, bunlar ibadet ederlerse bile, dünya menfaati için ederler ve sırf nimete güvendikleri için ellerin önceden yaptığı şeylerden birisi sebebiyle de başkalarına bir fenalık gelirse derhal ümitsizliğe düşerler

            Allah'ın rahmetinden büsbütün ümidi kesiverirler

            Çünkü bakışları, bâkî olan Allah'a değil, fânî şeyleredir



            37-Bir hadis-i şerifte buyurulmuştur ki, "Mümin taze ekine benzer

            Rüzgar estikçe yatar, yine kalkar

            Kâfir çam ağacına benzer

            Rüzgar ettikçe gürler, fakat bir kere yıkılınca artık kalkamaz." Bunlar, niye öyle nimete güveniyorlar? Ya görmüyorlar mı ki, Allah rızkı dileğine açıyor, da sıkıyor da

            Bazı kimselere bol, bazılarına dar verir

            Ve hatta bir kimseye de bazen genişlik ve bazen darlık verir

            Şüphe yok ki bunda iman edecek bir kavim için çok âyetler (ibretler) vardır

            Bunu görenler ne nimete güvenirler, ne de ümidi keserler

            Bollukta da darlıkta da Allah'a imanlarını tam tutarlar



            38-Bunun üzerine dinin amelî belirtisi özetlenerek buyuruluyor ki o halde, yani dine Allah'ı bir bilerek yüz tutup, Allah fıtratına sarıl da, yakınlığı olana da hakkını ver yoksula da, yolcuya da ver

            Hak, dininin, doğruluğunun gereği böyle uzak yakın demeyip, hakkı yerine koymaktır

            Kimsenin hakkını yemedikten başka, kim olursa olsun muhtaç olanlara mümkün olan yardımı yapmak, zekat, sadaka ve diğer hayır ve iyilik çeşitlerinden biriyle bakmaktır

            Muhtaç olan yakınların insanlarda bir hakkı olacağı gibi, geçimsiz kalmış bir çaresizin, yolda kalmış bir yolcunun bütün toplumda bir hakkı vardır

            Öyle ise bunları gözetecek müesseseler yapılmalıdır

            Bu, bunlara hakkını vermek, Allah yüzünü murad edenler için, yani Allah'ın rızasını arayanlar için hayırlıdır

            Ve kurtuluşa erecek olanlar, işte onlardır

            Allah rızasını gözeterek, genel olsun, özel olsun hakkını yerine koyanlardır



            39- Halkın mallarında çoğalsın diye verdiğiniz faiz, burada iki mânâ açıklamışlardır: Bazıları bundan maksadın, bilinen riba, yani faiz olduğunu söylemişlerdir ki, zahir olan (açıkça anlaşılan) da budur

            Nitekim Süddî bu âyetin, Sekif'in faizi hakkında indiğini rivayet etmiştir

            Çünkü Sekif ve Kureyş kabileleri faizcilik ederlerdi

            Buna göre demek olur ki, faiz, henüz yasaklanmadan önce de kötülenmiştir

            Fakat diğer bir çok tefsirciler burada riba (faiz) deyiminin mecaz olup maksadın, fazlasıyla karşılığı gözetilerek verilen fazla hediyeler, bağışlar olduğunu söylemişlerdir ki, bu mânâ İbnü Abbas'tan rivayet edilmiştir

            Buna göre fazlasıyla karşılığı gözetilerek verilen hediyeler bir çeşit faizciliğe benzetilerek yerilmiş olacağından dolayı faizin yasaklanmasında daha beliğ olmuş olur

            Nitekim bilinen faiz deyimi hakkında "yemek" ifadesi kullanılmıştır

            Şu halde mânâ şöyle olur: Halkın mallarında faiz gibi nemalanarak (artış göstererek) fazlasıyla karşılığını almak için verdiğimiz bağışlar, hediyeler Allah yanında nemalanmaz, artmaz

            Faizin Allah yanında hiçbir sevabı olmadığı gibi, halktan karşılığı fazlasıyla alınmak niyetiyle verilen



            --- ELMALILI TEFSİR - 363 ---

            hediyeler de öyledir

            Gerçi bu günah değildir, fakat sevabı da yoktur

            Allah yüzünü, Allah rızasını dileyerek verdiğiniz zekat ise işte kat kat katlayanlar onlardır

            "Bir tohuma benzer ki yedi başak bitirmiştir, her başakta yüzer tane vardır

            Allah dilediğine böyle veya daha fazla kat kat verir." (Bakara, 2/261)



            40-Tevhid dini hakkındaki bu emirlerden ve bu açıklamalardan sonra Allah'ın zat ve sıfatları hakkında türlü felsefelerle ihtilafa düşülmeksizin, Allah'ı tanıtmak için şöyle buyuruluyor: Allah O'dur ki sizi yaratmıştır

            Yani Allah'ı tanımak için O'nun zatı hakkında düşünceye dalmamalı, gayet açık olan fiil veeserlerini, nimet ve lütuflarını düşünmelidir

            Şüphesiz ki sizi yaratan var, işte O sizi yaratandır

            Sonra size rızık vermekte, beslemektedir

            Sonra sizi öldürür, sonra sizi yine diriltir

            Hiç sizin koştuğunuz ortaklarınızdan, bunlardan bir şey yapan var mı? Yok olduğu şüphesiz

            O sübhan olan Allah, onların şirk koştuğu şeylerden münezzeh ve çok yüksektir

            Meâl-i Şerifi

            41- Yaptıklarının bir kısmını tatsınlar diye insanların kendi ellerinin kazandığı şeyler yüzünden karada ve denizde fesat ortaya çıktı

            Umulur ki onlar hakka dönerler

            42- De ki, yeryüzünde bir gezin de bakın, bundan öncekilerin sonu nasıl olmuş! Onların pek çoğu müşrik idiler

            43- Allah'tan geri çevrilmesine hiçbir çare olmayan bir gün gelmeden önce yüzünü dosdoğru, sabit dine çevir

            O gün (gelince) insanlar birbirlerinden ayrılırlar

            44- Her kim inkâr ederse, inkârı kendi aleyhinedir

            Kim de salih amel işlerse, onlar kendileri için rahat bir yer hazırlamış olurlar

            45- Çünkü O, iman edip salih amel işleyenlere lütfundan mükafat verecektir

            Çünkü O, kâfirleri sevmez

            46- Rüzgarları müjdeciler olarak göndermesi, size rahmetinden tattırması, emriyle gemilerin akıp gitmesi ve lütfundan rızık isteyip kazanmanız O'nun âyetlerindendir

            Hem gerek ki şükredesiniz

            47- Andolsun ki biz, senden önce birçok peygamberleri kavimlerine gönderdik de, onlara apaçık delillerle vardılar

            Onun üzerine günah işleyenlerden intikam aldık

            Müminlere yardım ise, bizim nezdimizde bir hak oldu

            48- Allah O'dur ki, rüzgarları gönderir de bir bulut savururlar

            Derken onu gökyüzünde nasıl dilerse öyle serer, parça parça da eder

            Derken yağmuru görürsün, aralarından çıkar

            Derken onu kullarından kimlere diliyorsa döküverdi mi derhal yüzleri güler

            49- Halbuki onlar, daha önce üzerlerine yağmur indirilmeden evvel ümidi kesmişlerdi

            50- Şimdi bak Allah'ın rahmetinin eserlerine! yeryüzünü ölümünden sonra nasıl diriltiyor? Şüphe yok ki O, mutlaka ölüleri diriltir

            O her şeye kâdirdir

            51- Andolsun ki biz, bir rüzgâr göndersek de onu (rahmetin eseri olan ekini) sararmış görseler, mutlaka onun arkasından nankörlüğe başlarlar

            52- Çünkü sen ölülere işittiremezsin

            O daveti, arkalarını dönmüş giderlerken sağırlara da duyuramazsın

            53- Körleri de sapıklıklarından hidayete getiremezsin

            Sen ancak âyetlerimizi iman edeceklere duyurursun da onlar müslüman olur, selâmeti bulurlar



            41- Karada ve denizde fesat ortaya çıktı

            Fıtrata ait düzen bozuldu, gerek tabiat gerek sosyal şartlarda uygunsuzluk belirdi

            İnsanların ellerinin kazancı yüzünden

            Fıtratın aksine takip edilen şirk, ahlaksızlık, haksızlık, çeşitli hevalar, türlü mezheplerle beşerî hırsların çarpışması sebebiyle ki, yaptıklarının bazısını Allah kendilerine (bu dünyada) tattırmak için böyle yaptı

            Tamamını ise ahirette tadacaklar, asıl cezalarını orada çekecekler

            Fakat bu dünyada da biraz tattırılırlar

            Gerek ki dönerler diye

            Yani amellerinin cezasını biraz tatsınlar da tevbe edip şirkten vazgeçerek fıtrat dinine, Hakk'ın birliğine, sağlam ve düzgün yola dönsünler diye

            42-53-Ve işte Hz

            Muhammed'in peygamber olarak gönderilmesi, insanları tevbe ve iyiliğe davet ile kurtuluşa, selâmete çıkarmak içindir

            Bunun için buyuruluyor ki: Resulüm! De ki: Yeryüzünde bir gezin de bakın bundan öncekilerin sonu nasıl olmuş! Onların pek çoğu müşrikti

            Şirk koşmakla Allah'ın hikmetine karşı hüküm koymaya kalkışmakla Allah'tan kurtulmanın çaresini bulamadılar

            Sonunda ister istemez Allah'ın hükmüne boyun eğerek kahrolup gittiler

            Onun için "Yüzünü o doğru ve sabit dine tut." "Rüzgarları müjdeciler olarak göndermesi de O'nun âyetlerindendir." Bu âyetler, ibaresiyle kainattaki hallerin değişikliklerini ifade ederken, işaretiyle de sosyal durumlardaki değişiklikleri temsil etmektedir

            Rüzgarların, değişikliklerin uyarıcısı olduğu gibi müjdecileri de vardır

            Tabiatta meydana gelen fesat onlarla düzelir

            Meâl-i Şerifi

            54- Allah O'dur ki, sizi güçsüz olarak yaratır, sonra güçsüzlüğün arkasından kuvvet verir

            Sonra kuvvetin arkasından yine güçsüzlüğe ve ihtiyarlığa getirir

            O dilediğini yaratır

            Ve O, her şeyi bilir, her şeye gücü yeter

            55- Kıyamet kopacağı gün günahkarlar dünyada bir saatten fazla durmadıklarına yemin ederler

            Onlar önceden de böyle haktan çevriliyorlardı

            56- Kendilerine ilim ve iman verilenler de şöyle diyecekler: "Andolsun ki, Allah'ın kitabında takdir edilmiş olan tekrar dirilme gününe kadar kaldınız

            İşte bu, dirilme günüdür

            Fakat siz bunu bilmiyordunuz

            57- Artık o gün zulmedenlere mazeretleri fayda vermeyecektir

            Onların dertlerinin çaresine de bakılmayacaktır

            58- Andolsun ki, biz insanlar için bu Kur'ân'da her türlü meselden örnekler getirdik

            Yemin ederim ki, sen onlara başka bir âyet de getirsen o kâfirler yine: "Siz yalancılardan (uydurduğunuz sözü Allah'a nispet edenlerden) başkası değilsiniz." diyeceklerdir

            59- İşte bilmeyenlerin kalblerini Allah böyle mühürler

            60- Şimdi sen sabret

            Çünkü Allah'ın vaadi mutlaka haktır

            Sakın imanı sağlam olmayanlar seni hafifliğe sevketmesinler



            54-60-Sûrenin son bölümündeki bu öğüdü kuvvetlendirip desteklemekle müjde verme hususunda birçok hikmetleri içeren Lokman Sûresi geliyor

            LOKMAN  SURESİ

            1-5- Muhsinler (iyilik yapanlar)a bu Kur'ân'da indirildiği şekilde amelde ihsan yapanlar

            Bakara Sûresi'nin başında "müttekiler için bir hidayettir." (Bakara, 2/2) buyurulmuştu

            Burada ise; "İhsanda bulunanlar için bir hidayet ve rahmettir" buyuruluyor

            Nişâbûrî tefsirinde der ki: "Burada 'muhsinin' (ihsanda bulunanlar) denildiği için bir de rahmet ilâve buyurulmuştur

            Çünkü ihsan derecesi takvanın üzerindedir

            Çünkü Peygamber (s.a.v.) "İhsan, Allah'ı görüyormuşsun gibi O'na ibadet etmendir." buyurmuştur

            Allah Teâlâ da "Allah, şüphesiz müttekilerle ve ihsanda bulunan (iyilik yapan) kimselerle beraberdir." (Nahl, 16/128) ve "İyilik ve güzel amel yapanlara, daha güzeli var ve bir de fazlası vardır." (Yunus, 10/26) âyeti kerimeleriyle buna işaret buyurmuştur

            Burada "gaybe inanırlar." (Bakara, 2/3) kaydının zikredilmemesi de bunu destekler



            6-10- Laf eğlencesi: Eğlence söz; insanı oyalayan, işinden alakoyan sözler, asılsız Hikâyeler, masallar, romanlar ve tarih kılıklı efsaneler, güldürücü lâkırdılar, gevezelikler, nağmeler gibi eğlendirici sesler

            Bu âyetin iniş sebebinde deniliyor ki: Nadr b Hâris ticaretle Faris'e (İran'a) gidiyor

            Acemlerin hikâyelerini, efsane kitaplarını getiriyor ve bunları Kureyşe okuyarak: "Muhammed, size Âd ve Semûd hikâyeleri söylüyor gelin ben size Rüstem'in, İsfendiyar'ın, Kisraların hikâyelerini anlatayım." diyor ve bu şekilde birçoklarının Kur'ân dinlemesine engel oluyordu

            Bundan başka güzel bir şarkıcı câriye almış, birinin müslüman olacağını işittiği zaman onu alıp câriyesine: "Haydi buna yedir, içir, söyleyiver." der, böylece eğlendirip: "Gördün ya bu, Muhammed'in çağırdığından, namazdan, oruçtan, onun önünde çarpışmaktan daha iyi değil mi?" dermiş

            İbnü Hatal da bir câriye almış, sövüp saymayı şarkı olarak söylermiş

            Âyetin sonunda "İşte onlar için..." diye çoğul kipi getirilmesine bakılırsa, bunların hepsinin de âyetin iniş sebebinde dahil olması gerekir

            Tefsircilerin çoğu bunu şarkı ile tefsir etmişlerse de muhakkik âlimlerin tercihi, açık şekliyle genel olmasıdır

            Bununla birlikte burada asıl kötülemenin hikmeti şununla anlatılmıştır: Bilmeyerek, Allah yolundan sapıtmak; yani saptırdığını hissettirmeden, yaptığı işin sonunu sezdirmeden dini, ahlâkı bozmak ve onu, yani Allah yolunu, hak dinini eğlence yerine tutmak için

            Hafs, Hamza, Kisâî, Yakub kırâetlerinde nasb ile (son harekesi üstün olarak), diğerlerinde ref' ile (son harekesi ötre olarak) okunur

            Bu durumda "bilmeyerek" ifadesi "satın alır" kısmına bağlanabilirse de nasb kırâetinde dalâlin (sapıtma) kaydı olması gerekir

            Ra'd Sûresi'nde "Allah O'dur ki, gökleri gördüğünüz (şekilde) direksiz olarak yükseltti." (Ra'd, 13/2) âyetinin tefsirine bakınız

            Bu âyet, Allah Teâlâ'nın kuvvet ve hikmetini zihinlere yerleştirmek suretiyle tevhidi hazırlıyor

            Ve onun için "indirdik" ile "verdik" ifadelerinde gaibden (üçüncü şahıstan) mütekellime (birinci şahısa) iltifat buyuruluyor (dönülüyor)



            11- İşte bu anlatılanlar, Allah'ın yarattığı

            Haydi gösterin bana ondan berikiler ne yaratmış? Hiç

            Fakat o zalimler; yani yaratma ve ilâhlık kavramlarına haksızlık ederek pek büyük zalim olan, Allah'a ortak koşma suçunu işleyen müşrikler açık bir sapıklık içindedirler

            Açık olan bir gerçekten sapıyorlar ki, bunlarda iki yönden haksızlık ve şaşkınlık vardır

            Bir taraftan yaratılmışa yaratıcı kudreti isnad ederek, filan şunu yarattı, falan şunu yarattı, diye yalan söylerler; bir taraftan da hiçbir şey yaratmadığı bilinen şeylere taparlar

            Şimdi burada şöyle bir soru hatıra gelebilir: İlim ve hikmet, fen ve sanat ile insanlar tarafından birtakım şeyler yapılmıyor mu? Bunlar birer yaratma değil midir? denilebilir

            Buna karşı hikmetin Allah vergisi olduğu ve dolayısıyle hikmetle yapılan şeylerin de yaratıcısının Allah olduğu bilinerek O'na şükredilmesi lazım geleceği ve hakîm (bilge) kişinin görüşünde de şirkin çok büyük bir zulüm olduğu anlatılarak buyuruluyor ki: Meâl-i Şerif

            12- Andolsun ki biz, Lokman'a "Allah'a şükret!" diye hikmet verdik

            Kim şükrederse kendi iyiliğine eder

            Kim de nankörlük ederse, şüphesiz ki Allah, hiçbir şeye muhtaç değildir, daima övülmeye layıktır

            13- Hani bir zaman Lokman, oğluna öğüt vererek demişti ki: "Yavrucuğum! Allah'a ortak koşma, çünkü Allah'a ortak koşmak (şirk), elbette büyük bir zulümdür."  14- Gerçi biz insana, anasına ve babasına itaati de tavsiye ettik

            Anası onu zayıflık üstüne zayıflıkla taşıdı

            Onun sütten ayrılması da iki yıl içindedir

            (Biz insana): "Bana, anana ve babana şükret" diye de tavsiye ettik

            Dönüş, ancak banadır

            15- Bununla beraber eğer her ikisi de bilmediğin bir şeyi, bana ortak koşman hususunda seni zorlarsa, onlara itaat etme

            Fakat dünyada onlarla iyi geçin ve bana yönelenlerin yolunu tut

            Sonra dönüşünüz ancak banadır

            O zaman ben de size yaptıklarınızı haber vereceğim

            16- "Yavrucuğum! Haberin olsun ki, yaptığın bir hardal tanesi ağırlığınca olsa da, bir kaya içinde veya göklerde, yahut yerin dibinde gizlense, Allah onu getirir, mizanına kor

            Çünkü Allah en ince şeyleri bilir, her şeyden haberdardır."  17- "Yavrucuğum! Namazı kıl, iyiliği emret, kötülükten sakındır

            Başına gelenlere sabret, çünkü bunlar, azmi gerektiren işlerdendir." 18- "Hem insanlara karşı avurdunu şişirme (kibirlenme) ve yeryüzünde çalımla yürüme

            Çünkü Allah övünen ve kuruntu edenlerin hiçbirini sevmez

            19- Yürüyüşünde tabii ol, sesini alçalt, çünkü seslerin en çirkini elbette eşeklerin sesidir



            12- Şanım hakkı için Lokman'a hikmet verdik

            Lokman Hakîm'in kim olduğu hakkındaki rivayetlerin özü, Ebus-Suud'un nakline göre şudur: "Lokman b Bâurâ ki, Azer evladından olup, Eyyub (a.s.)ın kız kardeşinin veya teyzesinin oğlu imiş

            Uzun zaman yaşamış, Davud (a.s.)a yetişmiş ve ondan ilim almış ve onun peygamber oluşundan önce fetva da verirmiş

            Sanat sahibiymiş

            İsrailoğullarında kadılık ettiği de söylenmiş." Bazıları bunun bir peygamber olduğunu söylemişlerse de, çoğunluğun görüşüne göre peygamber değil, bir hakîm (bilge) idi

            İbnü Rüşdün "Tehâfüt"ünde dediği gibi her nebî hakîm ise de her hakîm nebî değildir

            "Allah, hikmeti dilediğine verir

            Her kime hikmet verilirse ona birçok hayır verilmiş olur." (Bakara, 2/269) âyetinde hikmetin tarifi hakkında geniş açıklama geçmişti

            Burada da diyorlar ki, "âlimlerin örfünde hikmet; insan nefsinin teorik ilimleri iktibas edip, tatbikatta üstün fiilleri gücü ölçüsünde tam bir meleke kazanarak kemale erdirmesidir." Yani hikmet, bazen teorik ve bazen bilimsel olarak tarif edilirse de tam mânâsıyla hikmet, illet ve sebepleri bilerek, gayeye isabet edecek şekilde ameli ilme, ilmi amele uydurmaktır

            Bunun için kendine hikmet verilene birçok hayır verilmiş olduğu beyan buyurulmuştur

            Allah Teâlâ'nın âlemde hikmetiyle koyup tahsis buyurduğu sebepleri ve hükümleri, yani kanunları keşfederek ondan birtakım ilmî sonuçlar çıkarma yeteneği, şüphe yok ki, Allah'ın büyük bir vergisidir

            Hakîm (bilge) olan kimseye yakışan da ilim ve amel bakımından bunun şükrünü yerine getirmektir

            Nitekim şöyle buyuruluyor: Lokman'a hikmeti verdik ki, şükret Allah'a diye

            Bu şükrün ilmî yönü önce o hikmetin, Allah Teâlâ'nın bir vergisi olduğunu bilerek Allah'ı şirkten tenzih etmektir

            Amelî yönü de işlerinde takip ettiği gaye ve maksatlarında kendi heveslerini değil, Allah'ın rızasını gözetmektir

            Ve her kim şükrederse sırf kendi lehine şükretmiş olur

            Çünkü sonunda faydası kendine ait olur

            Fakat kendine hikmet verilenler içinde nankörlük ederek küfre sapanlar da bulunduğuna işaret ile buyuruluyor ki:  Ve her kim de nankörlük ederse; o hikmeti Allah'tan bilmeyip de, ben yapıyorum, ben yaratıyorum diyerek şükretmez de suistimal ederse kendi aleyhine etmiş olur

            Çünkü Allah ganidir, ihtiyacı yoktur, hem hamiddir, zatında övgüye layıktır

            Hamiddir, hiç kimse övmese bile kendini övmesini bilir

            Yahut mahmuddur, bütün yaratıklar O'na, kendi hal lisanlarıyla hamdederler

            Filan filozof hikmet adına küfre düşerse O'na hiçbir zarar eriştiremez, kendi kınanmış olur



            13- Bu taksimden sonra Lokman'ın şükrünü nasıl yerine getirdiğine dair hikmet ve ahlaktan bir iki örnek anlatılarak buyuruluyor ki: Ve hani, yani unutma, daima an o vakti ki, Lokman da oğluna dedi

            O'na vaaz ediyordu; öğüt veriyordu

            Ragıb'ın açıklamasına göre, vaaz, korkutmaya yakın bir sıkıştırmadır

            İmam Halil ise kalbi inceltecek şekilde hayrı hatırlatmak demiştir ki, daha güzeldir

            Oğulcuğum, yavrum dedi, Allah'a şirk koşma çünkü şirk, çok büyük bir zulümdür

            Yahut and olsun ki şirk, çok büyük bir zulümdür

            Önce bir zulüm, bir haksızlıktır

            Çünkü zulüm, bir şeyi yerinden başa bir yere koymaktır

            Allah'ın hakkını, Allah'tan başkasına vermektir

            Aynı zamanda "Andolsun ki biz Âdemoğullarını üstün bir şerefe nail kıldık.." (İsrâ, 17/70) âyetinin ifadesince Allah'ın şerefli kıldığı, şeref verdiği insan nefsini mahlûka ibadet ettirerek alçak ve zelil kılmaktır

            İkinci olarak büyük bir zulümdür

            Çünkü bu mabutluğu hiç yeri olmayan ve olmasına hiçbir şekilde imkan bulunmayan bir mevkiye koymaktır

            Zira Zeyd'in malını alıp da



            --- ELMALILI TEFSİR - 364 ---

            Amr'e vermek zulümdür

            Çünkü Zeyd'in malını Amr'ın eline koymaktır

            Fakat hibe veya satış gibi temlik (milk yapma) sebeplerinden birisiyle o malın önceden veya sonradan Amr'ın milki olabilmesi, mümkündür

            Halbuki şirk koşmak mabudluğu Allah'tan başkasına vermektir

            Allah'tan başkasının ise mabud olmasına hiçbir şekilde cevaz ve imkan yoktur



            14- "Biz insana vasiyet ettik..." Bu iki âyet, Lokman'ın öğütlerini hikâye esnasında ve şirki yasaklamayı tekit akışı içersinde söz münasebeti suretiyle mu'teriza (ara cümlesi) halinde başlı başına ilâhî bir kelamdır

            Rivayet edildiğine göre Sa'd b Ebî Vakkas (r.a.) ile anası hakkında inmiştir

            Şöyle ki: Adı geçen anasına itaat eden bir kimseydi

            İslâm'a girdiği zaman anası: "Ey Sad! Sen ne yaptın? Eğer sen bu yeni dini bırakmazsan yemin olsun ki, ben yemem, içmem, nihayet ölürüm

            Sen de benim yüzümden 'Hey anasının katili!' diye kötü bir isimle anılırsın demiş

            O da: 'Yapma ana, ben bu dini hiçbir şey için terketmem' demiş

            Anası da iki gün, iki gece yememiş, kuvvetten düşmüş

            Bunu gören Sa'd, 'Anneciğim! Bilesin ki, vallahi yüz canım olsa da birer birer çıksa, ben bu dini hiçbir şey için terk edemem, artık dilersen ye, dilersen yeme, demiş

            Bunun üzerine anası yemeğini yemiş

            İşte bu iki âyet veyahut ikinci âyet bu sebeple inmiştir

            Vehin, vehin üstüne, bu sıfat tamlaması "ana"dan haldir

            Vehn, harekette zayıflıktır

            Yani anası günden güne ağırlaşmak suretiyle zayıflık, zayıflık üstüne

            Süt kesimi de iki yıldadır

            Bunun zahirinden emzik süresinin en çoğunun iki sene olduğu anlaşılıyor ki, İmam Ebu Yusuf ve İmam Muhammed ile İmam Şâfiî'nin görüşleridir

            Fakat İmam-ı Azam, ihtiyat olmak üzere Ahkâf Sûresi'nde gelecek olan "Ana karnında taşınması ile sütten kesilmesi otuz aydır." (Ahkaf, 46/15) âyeti ile otuz ay olduğunu söylemiştir

            Bununla beraber fetva İmameyn'in görüşüne göredir

            Şükret diye

            Bununla "vasiyet ettik" ifadesi tefsir ediliyor

            Yani şöyle, diye tavsiye ettik ki, şükret

            Bana ve anana babana

            Birisi peygamber (s.a.v.)e "Ben kime iyilik edeyim?" diye sormuştu

            Buyurdu ki: "Anana, sonra yine anana, sonra yine anana

            Ya ondan sonra?" dedi, "babana" buyurdu

            Anaya babaya şükür, haklarını gözetmek, itaat ve iyilikte bulunmak ve dua etmektir

            İsrâ Sûresi'nde özellikle açıklanmıştır

            (İsrâ, 17/23-24

            âyetlerin tefsirine bkz.) Dönüş ise banadır

            Yani şükredip etmediğinizi o zaman ben sorarım

            Bu cümle, Allah'a şükrün daha önemli ve önce olduğunu anlatmak suretiyle ikinci âyetin hükmüne bir hazırlıktır



            15- Bununla beraber, yani anaya babaya da şükrü insana tavsiye etmiş olmamızla beraber, onlar seni bana şirk koşasın diye zorlarlarsa sence hakkında hiçbir bilgi olmayan, yani hiçbir ilimde yeri olmayıp, imkansız olan şirki isnad ettirmek üzere seni sıkıştırırlarsa o hususta ikisine de itaat etme de onlara normal şekilde yardımcı ol

            Yani günaha iştirak etmeksizin şeriatın razı olacağı iyilik ve insanlığın gerektireceği şekilde beraberlerinde bulun

            Mesela yemek, içmek, giymek gibi ihtiyaçlarını düzene koymak, eziyet etmemek, ağır söylememek, hastalıklarına bakmak, vefatlarında defnetmek gibi dünyaya ait yardımlarını yap

            Din işine gelince bana yönelmiş olan samimi, ihlâslı tek Allah'a inanan kimsenin yolunu tut

            Sonra hepinizin dönüşü banadır, o zaman ben size neler yaptığınızı haber vereceğim



            16- Yavrum, gerçekten o yaptığın iyilik veya kötülük "Bir hardal tanesi kadar da olsa..." Yani ne kadar küçük ve gizli ve ne kadar yüksek veya alçak olursa olsun Allah onu getirir, ahirette karşına kor

            Çünkü Allah latîftir

            Lütuf ve inceliği çok; kudreti en ince, en gizli şeylere yetişir

            İlmi ile hepsini bilir



            17- Yavrum, namazı devamlı kıl, kendini erdirmek için iyiliği emredip, kötülükten sakındır

            Diğerlerini kemale erdirmek, toplumu doğruluğa götürmek için başına gelene de sabret

            Yani iyliği emredip, kötülüğü yasaklamak kolay değildir

            O yüzden başına birtakım musîbetlerin gelmesi düşünülür ki, onlara sabretmek gerekir

            Umeyr b Habîb (r.a.) hazretleri oğullarına vasiyetinde demiştir ki: "Herhangi biriniz, iyiliği emredip kötülükten menetmek isterse, ondan önce işkenceye hazırlansın ve Allah'dan sevab geleceğine kesin kanaat edinsin

            Çünkü her kimin Allah'dan sevaba kesin kanaati olursa dokunan eziyeti duymaz." Çünkü bu işlerin her birisi azmedilecek büyük işlerdendir



            18- Ve insanlara karşı avurdunu şişirme; avurt etme, yani böbürlenip kibirlenme

            SA'R; bir hastalıktır ki, develeri yakalar da boyunlarını büker

            Şu halde "tas'ir" boynu dertli deve gibi başını yana bükmek demek olur ki, kibirli kimselerin âdetidir

            Dilimizde buna avurt etmek veya kasılmak denir

            Buna, insanlara yanağını eğme, boyun eğme, yani kendini küçük düşürme mânâsını veren de olmuştur

            Bu da muhtemel olmakla beraber, üstündeki ve altındaki ifadeye uygun olan birincisidir

            Yani iyiliği emredip, kötülüğü yasaklamakla beraber kibirlenme

            Ve yeryüzünde çalımla yürüme

            Çünkü Allah kurulanın, öğünenin hiçbirini sevmez



            19- Gidişinde orta yolu tut

            Sesinden de biraz indir

            Söylerken bağırma

            Çünkü seslerin en beti, en hoşa gitmeyen tatsızı herhalde eşeklerin sesidir

            Lokman'a hikmetin şükür için verildiği anlatıldıktan ve oğluna öğüdüyle hikmet ve şükründen bazı örnekler gösterildikten sonra, genel olarak insanlığa olan ilâhî nimetleri hatırlatıp, nankör kâfirlerin zulüm ve sapıklığını bildirmekle tevhid ve şükre davet için buyuruluyor ki:  Meâl-i Şerifi

            20- Görmediniz mi ki, Allah göklerde ve yerde ne varsa hepsini sizin hizmetinize vermiş, gizli ve açık olarak nimetlerini üzerinize yaymıştır

            Bununla beraber insanlar içinde kimi de var ki, ne bir ilme, ne bir mürşide ve ne aydınlatıcı bir kitaba dayanmaksızın Allah hakkında mücadele ediyor

            21- Onlara: "Allah'ın indirdiğine tabi olun!"dendiği zaman: "Hayır, biz atalarımızı neyin üzerinde bulduksa, onun ardınca gideriz." diyorlar

            Ya şeytan onları cehennnem azabına çağırıyor idiyse de mi onlara uyacaklar?  22- Oysa her kim iyilik yaparak yüzünü tertemiz Allah'a tutarsa, o gerçekten en sağlam kulpa yapışmıştır

            Öyle ya bütün işlerin sonu Allah'a dayanır

            23- Kim de inkâr ederse, artık onun inkârı seni üzmesin

            Onlar dönüp bize gelecekler

            O zaman biz onlara bütün yaptıklarını haber vereceğiz

            Gerçekten Allah, bütün kalblerin özünü bilir

            24- Biz onlara biraz zevk ettiririz de sonra kendilerini ağır bir azaba zorlarız

            25- Andolsun ki onlara: "Gökleri ve yeri kim yarattı?" diye sorsan, elbette "Allah" diyecekler

            "Allah'a hamd olsun." de

            Fakat onların çoğu bilmezler

            26- Göklerde ve yerde ne varsa hepsi Allah'ındır

            Gerçekten Allah, hiçbir şeye muhtaç değildir, daima övülmeye lâyıktır

            27- Eğer yeryüzündeki ağaçlar hep kalem olsa, deniz de arkasından yedi deniz daha kendisine destek olduğu halde mürekkep olsa, yine de Allah'ın kelimeleri yazmakla tükenmez

            Şüphesiz ki Allah çok güçlüdür, hüküm ve hikmet sahibidir

            28- Sizin yaratılmanız da tekrar diriltilmeniz de ancak bir tek nefsin yaratılması ve tekrar diriltilmesi gibidir

            Gerçekten Allah her şeyi işitir ve görür

            29- Görmedin mi ki, Allah geceyi gündüze sokuyor, gündüzü geceye sokuyor

            Güneş ile ayı da emrine boyun eğdirmiştir

            Her biri belirli bir süreye kadar akıp gidiyor

            Şüphesiz ki Allah, yaptıklarınızdan haberdardır

            30- Bu da şundandır ki, Allah hakkın ta kendisidir

            (İnsanların) O'ndan başka taptıkları ise mutlaka batıldır

            Şüphesiz ki Allah, çok yücedir, çok büyüktür



            20-30- Bu âyetin tefsiri için bkz

            (Kehf, 18/109)  Meâl-i Şerifi

            31- Görmedin mi ki Allah, âyetlerinden bir kısmını size göstersin diye gemiler, Allah'ın nimetiyle denizde akıp gidiyor

            Şüphesiz bunda çok sabredenler ve çok şükredenler için nice ibretler vardır

            32- Onları kara bulutlar gibi bir dalga sardığı zaman, dini yalnız kendisine has kılarak Allah'a yalvarırlar

            Onları kurtarıp karaya çıkardığı zaman ise içlerinden doğru giden de bulunur

            Bizim âyetlerimizi öyle nankör gaddarlardan başkası inkâr etmez

            33- Ey insanlar! Rabbinizden sakının ve bir günden korkun ki, baba çocuğuna hiçbir fayda veremez

            Çocuk da babasına hiçbir şeyle fayda sağlayacak değildir

            Şüphesiz Allah'ın vaadi gerçektir

            O halde dünya hayatı sizi aldatmasın, sakın o çok aldatıcı şeytan sizi Allah'ın affına güvendirerek aldatmasın

            34- Şüphesiz ki, kıyamet saatinin bilgisi Allah yanındadır

            Yağmuru O yağdırır, rahimlerde ne varsa (erkek veya dişi oluşunu, renk ve özelliklerini) O bilir

            Hiçbir kimse yarın ne kazanacağını bilmez Hiçbir kimse hangi yerde öleceğini de bilemez

            Şüphesiz ki Allah her şeyi hakkıyla bilir, her şeyden haberdardır



            31-33- Gaddar, yani sözünde durmayıp, ahdini çokça bozan demektir

            34- "Kıyamet saatinin bilgisi Allah katındadır..." Abdullah b Ömer (r.a.)dan rivayet edilmiştir: Resulullah (s.a.v.): "Gaybın anahtarları beştir, onları ancak Allah bilir." buyurmuş ve bu âyeti okumuştur

            Rivayet edildiğine göre Hâris b Ömer adında bir adam Resullulah (s.a.v.) hazretlerine gelmiş "Ya Muhammed! Kıyametin kopması ne zaman? Beldelerimiz kuraklıktan sıkıldı, bolluk ne zaman? Karımı gebe bıraktım, ne doğuracak? Bugün kazandığımı biliyorum, yarın ne kazanacağım? Nerede doğduğumu biliyorum, fakat nerede öleceğim?" diye sormuş

            Bu âyet bu sebeple inmiştir

            Demek ki, âyet, sorulan bir sorunun cevabıdır

            Fakat kendisinden önceki âyetlere göre de mukadder (gizli) bir sorunun cevabıdır

            Çünkü Rûm Sûresi'nin sonunda "Kıyamet kopacağı gün günahkârlar yemin ederler..." (Rûm, 30/55) buyurulduğu gibi, burada da "Bir günden korkun ki, baba çocuğuna hiçbir fayda veremez." buyurulması üzerine şüphesiz ki o gün, o saat ne zaman? diye bir soru hatıra gelebileceğinden bununla, ona cevap verilmiş oluyor

            Burada Fahreddin Râzî der ki: "Bazı tefsirciler, Allah Teâlâ bu âyet ile beş şeyi bilmeyi başkasından menetti, diyorlar

            Gerçi öyle ama maksat o değildir

            Çünkü Allah Teâlâ, mesela tufan zamanında bir kum yığınındaki cevher-i ferdi (bir atomu) ve rüzgarın onu doğudan batıya kaç kere naklettiğini ve nerede bulunduğunu bilir, bunu başkası bilemez

            Şu halde bu beş şeyi anmadaki tahsisin izah şekli yoktur

            Bu hususta doğru olan şudur ki, "bir günden korkun" buyurulması, "gerçekten Allah'ın vaadi haktır" diye o günün mutlaka olacağının tekid edilmesi üzerine, o gün ne zaman? diye gelecek bir soruya karşı şu şekilde cevap veriliyor: "Onu Allah'tan başkası bilmez ve fakat muhakkak olacaktır." deniliyor

            Ve kaç defalar geçtiği üzere tekrar dirilme hakkında iki delil de zikrediliyor:  Birincisi, yeryüzünün ölümünden sonra tekrar dirilmesidir

            Nitekim yukarıda: "Halbuki onlar, daha önce üzerlerine yağmur indirilmeden evvel ümidi kesmişlerdi

            Şimdi bak Allah'ın rahmetinin eserlerine! Yeryüzünü ölümünden sonra nasıl diriltiyor? Şüphe yok ki, O, mutlaka ölüleri diriltir." (Rûm 30/49/50) buyurulmuştu

            Ve "O, yeryüzünü ölümünden sonra tekrar diriltir

            Sizler de (kabirlerinizden) işte öyle çıkarılacaksınız." (Rûm, 30/19) buyurulmuştu

            Burada da şöyle denilmiş oluyor: "Ey soru soran! Sen onun zamanını bilemezsin, fakat o olacak, Allah, ona kâdirdir

            Nasıl ki o yeryüzünü ölmüşken diriltiyor yağmuru indiriyor..

            İkincisi, yaratılışın başlangıcıdır

            "Yaratmayı ilkin yapan, sonra onu çevirip yeniden yapacak olan O'dur." (Rûm, 30/27), "De ki: Yeryüzünde bir gezin de bakın, O yaratılışı nasıl başlatmıştır! Sonra Allah, ahiret dirilişini de böyle yapacaktır." (Ankebut, 29/20) buyurduğu gibi, burada da "O, rahimlerde ne varsa bilir." buyuruyor

            Yani sen onu bilmezsen de o olacaktır, Allah'ın ona gücü yeter

            Rahimlerdekini bilip yarattığı gibi, ruhamdan (taştan) yaratmasını da bilir..." Camiu's-Sağir'de "Beş şey vardır ki, onları Allah'tan başkası bilmez." diye gelen Büreyde hadisinde "Münâvi kebir" şerhinde der ki: "Yani bu beş şeyi Allah'tan başkası, hem genel, hem de parça olarak ihatalı ve şümullü bir şekilde (bütün özellik ve incelikleriyle) bilemez." Şu halde Allah Teâlâ'nın, bazı ileri gelen kullarına, hatta bu beşten bazı gayıb şeyleri bildirmesine ters olmaz

            Çünkü o sınırlı parçalardandır

            Mûtezile'nin bunu inkâr etmesi de manasızdır

            Bir de Buharî'de Enes b Malik (r.a.)den rivayet olunduğu üzere Hz Peygamber (s.a.v.) buyurmuştur ki: "Allah Teâlâ rahime bir melek görevlendirmiştir

            Ya Rab! Bir damla su, ya Rab! Yapışkan bir parça, ya Rab! Bir çiğnem et der

            Allah Teâlâ da yaratma işini yerine getirmeyi dilediği zaman erkek mi, dişi mi, azgın mı, itaatkâr mı? Rızkı ne, eceli ne? söyler, anası karnında bunlar yazılır

            O zaman onu, o melek ve Allah Teâlâ'nın kullarından dilediği kimseler de bilir." Demek ki bazılarının bu şekilde bile bilmesi anlatılan tahsise (onları bilmenin Allah'a mahsus olduğuna) aykırı değildir

            Çünkü Allah'a mahsus olan ilim, gaybda iken her birinin durumlarına geniş ve teferruatlı bir şekilde vakıf olan tam ve mükemmel ilimdir

            Meleklerin ve bazı ileri gelen kimselerin bilebileceği ilim ise, az çok delili ortaya çıkmış bir şekildeki eksik ilimdir

            Aynı şekilde bulut, rüzgar, barometre gibi bazı işaretlerden yağmura, ceninin bazı konum ve hareketlerinden erkek veya dişi olduğuna intikal etmek şeklinde meydana gelen ve zanna dayanan şeylerle delil getirmek de buna ters değildir

            Çünkü zan, ilim değildir

            İlim, şüphesiz olandır

            Âyetteki tahsisin izahına gelince, Âlusî'nin açıkladığına göre bunun sebebi ve dayanağı, "Allah" yüce isminin öne alınmasıyla haberlerin, cümle halinde hükmü kuvvetlendirme tarzında bulunmasında gözetilmiştir

            Fakat birinci cümlenin haberinde "yanında" zarfının öne alınmasıyla kasr (tahsis) açık ise de, diğerlerinde cümlenin mânâsıyla az çok işaret halindedir ki, mânâ şu oluyor: O saat ne zaman? denilirse Şüphesiz Allah ki, (kıyamet) saatinin bilgisi ancak O'nun yanındadır

            Ve yağmuru o indirir

            O halde ne zaman, nereye, ne kadar ve ne şekilde yağdıracağını da tam olarak o bilir

            O halde öldükten sonra dirilmenin ne zaman olacağını da ancak O bilir

            Bütün rahimlerdekini de O bilir

            Erkek mi, dişi mi? beyaz mı, kırmızı mı? tam mı, eksik mi? Her birinin özellikleri nedir? Bütün rahimlerdekinin tafsilâtını O bilir

            Dolayısıyla kabirlerdekinin de tafsilâtını O bilir

            O yaratan, diriltir

            Ve hiçbir kimse yarın ne kazanacağını kestiremez

            Yani ileride başına ne geleceğini, eline ne geçeceğini, iyilik mi kötülük mü kazanacağını kendi gayretiyle bilemez

            Yine hiçbir kimse; gerek iyi, gerek kötü kim olursa olsun hangi yerde öleceğini kestiremez

            Küçük kıyameti bilemez, büyük kıyameti nerede bilecek? Fakat Allah'a gelince Şüphe yok ki Allah, her şeyi bilir, her şeyden haberdardır

            Olmuşu, olacağı, görüleni, görülmeyeni, açığı, gizliyi hepsini bilir, hepsinden haberdardır

            Son iki fıkrada "ilim" yerine "dirayet" tabir edilmiş olduğu ve Allah Teâlâ'nın ilmine "dirayet" denmesi caiz olmadığı için, burada Allah'ın ilmi ayrıca belirtilerek tahsisi, böyle menfilik ve müsbetlikle (olumluluk ve olumsuzlukla) ifade edilmiştir

            "Allah'ım! Güzel bir şekilde tamamlamayı bize kolaylaştır."  Lokman Sûresi ile gelen irşad ve davetin hatırlatılmasının, bir Secde Sûresi ile takib edilmesi ne güzeldir!     SECDE SURESİ

            1-4- Kendilerine senden önce bir uyarıcı gelmemiş olan bir kavmi korkutman için, buyurulduğu üzere "İçlerinde bir uyarıcı gelip geçmemiş olan hiçbir kavim yoktur." (Fâtır, 35/24)

            Şu halde burada "Kendilerine hiçbir uyarıcı gelmedi." denilmesi, "Ey kitap ehli, peygamberlerin bulunmadığı bir zamanda size (âyetlerimizi) açıklayan peygamberimiz gelmiştir." (Mâide, 5/19) âyetinin ifadesince fetret zamanına (peygamber bulunmayan devre) işaret olmuş olur

            "...altı günde..

            sonra Arş üzerine istivâ etti (hakim oldu)."



            --- ELMALILI TEFSİR - 365 ---

            (A'raf, 7/54

            âyete bkz.)

            5-6- Gökten yere, yukarıdan aşağıya emri tedbir eder (düzenler)

            Yani O'nun Arş'ta istivâsı (hükümran olması), Tevrat'tan zannedildiği gibi dinlenmek mânâsına değil, emri düzenlemekle hüküm ve saltanat yürütmek mânâsınadır

            TEDBİR: Bir işin arkasını görerek ona göre gereğini tayin etmektir

            Allah Teâlâ'nın tedbiri ise, hikmetine göre dilemesidir

            Şu halde burada emir, "Umûr"un tekili olarak "şe'n" (iş) mânâsınadır

            Yani dünyanın işini melekler gibi, semâvî sebepler ve kuvvetlerle yukarıdan aşağı indirmek suretiyle tedbir ve idare eder

            Sonra da o iş, O'na çıkar

            Bu şekilde bir emir, bir iş başladığı noktaya dönen bir devir ile son bulup kalkar, yalnız Allah'ın ilminde sabit kalır

            Bir günde ki; bazıları bunu yalnız "Urûc"a bağlamışlarsa da tercih edilen hem "yüdebbiru", hem "ya'rucu" fiillerinin ikisine birden tenâzu' yoluyla taallukudur

            Yani o emrin inmesi ve çıkması öyle bir günde, o kadar bir zamanda olur ki miktarı sizin saydıklarınızdan bin sene eder

            Demek ki Allah'ın bir iradesinin hükmü olan bir emir, bir iş, bir olay bazen böyle bin senelik bir devir ile biter

            Onun bir günü, böyle büyük bir devir teşkil eder

            Onun için "gökleri ve yeri altı günde yarattı" denildiği zaman o günleri rastgele günler zannetmemelidir

            Meâric Sûresi'nde (Meâric, 70/4) geleceği üzere bunun elli bin sene edeni de vardır

            Demek ki, bin sene denilmesi örnek yoluyladır

            Yahud bazı tefsircilerin dedikleri gibi "bin" tabiri uzun bir zamandan kinâyedir

            Dolayısıyla daha az ve daha çok olmasına engel değildir



            7-11- Yarattığı her şeyi güzel yaratmıştır

            Burada "hüsün" güzellik, hikmet ve menfaate uygunluktur

            Gül güzel olduğu gibi dikeni de güzeldir

            "Süzülmüş bir özden (sülâleden)..

            (Müminûn, 23/12-14

            âyetlerine bkz.)  "Değersiz bir sudan" ifadesi, "sülâle"den bedeldir

            Bununla beraber sıfat olması da düşünülebilir

            Meâl-i Şerifi

            12- Ey Muhammed! Günahkârların, Rablerinin huzurunda başları öne eğilmiş olarak: "Ey Rabbimiz! Gördük ve dinledik, şimdi bizi geri çevir de salih bir amel işleyelim, çünkü biz artık kesin bir şekilde inanıyoruz." derlerken bir görsen!  13- Eğer biz dilemiş olsaydık her nefse hidâyetini verirdik

            Fakat benden: "Bütün insanlar ve cinlerden cehennemi elbette dolduracağım." sözü hak olmuştur

            14- "O halde bu gününüzle karşılaşmayı unuttuğunuzdan dolayı tadın azabı! İşte biz de sizi unuttuk

            Yapmakta olduğunuz işler yüzünden tadın ebedî azabı!"  15- Bizim âyetlerimize öyle kimseler iman eder ki, onlarla kendilerine öğüt verildiği zaman secdelere kapanırlar ve Rablerine hamd ile tesbih ederler de büyüklük taslamazlar

            16- Onların yanları yataklardan uzaklaşır, korku ve ümid içinde Rablerine dua ederler ve kendilerine verdiğimiz rızıklardan hayıra sarfederler

            17- Şimdi hiç kimse kendileri için, yaptıklarına karşılık gözler aydınlığı olacak şeylerden neler gizlenmiş olduğunu bilemez

            18- Öyle ya iman eden kimse, fâsık olan gibi olur mu? Onlar eşit olamazlar

            19- Evet, iman edip de salih amelleri işleyen kimselerin, yaptıklarına karşılık bir konukluk (ağırlanma) olarak me'vâ (barınak) cennetleri vardır

            20- Ama fâsıklık etmiş olanların barınakları ateştir

            Oradan her çıkmak istediklerinde oraya geri çevrilirler ve kendilerine: "Haydi tadın o ateşin yalanlayıp durduğunuz azabını!" denir

            21- Şu bir gerçek ki, onlara o en büyük azabdan önce yakın azabdan (dünyada) da tattıracağız

            Umulur ki, (kötülükten) dönerler

            22- Rabbinin âyetleriyle kendisine öğüt verilip de, sonra onlardan yüz çeviren kimseden daha zalim kim olabilir? Gerçekten biz, günahkârlardan intikam alacağız



            12-16- Çünkü biz sizi unuttuk

            Yani unutmuş gibi cehennemde bıraktık

            Yanları yataklardan uzaklaşır, hem korku, hem umutla Rablerine dua ederler; gece kalkar teheccüd kılarlar

            Bir çokları Muaz b Cebel (r.a.)den sahih olarak rivayet etmişlerdir ki, şöyle demiştir: "Bir seferinde peygamber (s.a.v.) ile beraberdim

            Birgün yanında sabah etmiştim, yürüyorduk

            'Ey Allah'ın peygamberi' dedim

            'Bana bir amel haber ver ki, beni cennete koysun, cehennemden uzaklaştırsın.' Buyurdu ki: 'Büyük birşey sordun, bununla beraber o, Allah Teâlâ'nın nasib ettiği kimseye kolaydır, Allah'a ibadet edersin, O'na hiç ortak koşmazsın, namazı kılarsın, zekâtı verirsin, Ramazan orucunu tutarsın, Kabe'yi haccedersin.' Sonra buyurdu ki: 'Sana hayır kapılarını göstereyim mi? Oruç kalkandır, sadaka hataları söndürür ve gecenin göbeğinde adamın namazı' dedi

            Sonra "Onların yanları yataklardan uzaklaşır..." diye iki âyet okudu"



            17-22- Şimdi hiçbir kimse bilmez

            Ve Allah'a yakın bir melek, ne de Allah tarafından gönderilmiş bir peygamber

            Onların yaptıkları amellere mükafat olarak kendileri için gözler aydınlığından, sevinçten neler gizlenmekte!.

            Buharî ve diğerlerinde Resûl-i Ekrem (s.a.v.)den şu kudsî hadis rivayet olunmaktadır: "Allah Teâlâ buyuruyor ki: Ben salih kullarıma öyle şeyler hazırlamışımdır ki, hiçbir göz görmemiş, kulaklar işitmemiş, bir insanın hatırından da geçmemiştir." "(Onlara en büyük azabdan başka bir de yakın azabdan (tattıracağız)." Azab-ı ednâ; yakın azab, dünya azabı aza-ı ekber de âhiret azabıdır

            Meâl-i Şerifi

            23- Andolsun ki biz vaktiyle Musa'ya kitap vermiştik

            Şimdi de sen ona (öyle bir kitaba) kavuşmaktan şüphe içinde olma

            Biz onu İsrailoğullarına doğru yolu göstren bir rehber kılmıştık

            24- Onların içinden, sabrettikleri zaman bizim emrimizle doğru yola ileten önderler yetiştirmiştik

            Onlar, bizim âyetlerimize kesin bir şekilde inanıyorlardı

            25- Şimdi ihtilafa düştükleri şeyler hakkında şüphesiz ki Rabbin kıyamet günü aralarında ayırıcı hükmü verecektir

            26- Kendilerinden önce, yurtlarında gezip dolaşmakta oldukları nice kuşakları helâk etmiş olmamız, daha onları doğru yola iletmedi mi? Şüphesiz bunda nice ibretler vardır

            Hâlâ kulak vermeyecekler mi?  27- Ya hiç görmediler mi ki, biz kır yere suyu salıveriyoruz da onunla bir ekin çıkarıyoruz

            Ondan hayvanları da yiyor, kendileri de

            Hâlâ gözlerini açmayacaklar mı?  28- Bir de "Ne zaman o fetih, eğer doğru söylüyorsanız?" diyorlar

            29- De ki: "İnkâr edenlere o fetih günü iman etmeleri fayda vermez ve onlara göz açtırılmaz."  30- Şimdi sen onlardan yüz çevir de gözet

            Çünkü onlar da gözetmektedirler



            23-30- Şimdi sen ona kavuşmaktan şüphe içinde olma

            Yani vaktiyle Musa'ya verdiğimiz gibi şimdi de sûrenin başında açıklandığı üzere sana kitap veriyoruz

            Bunda zerre kadar şüpheye düşme</anlam>
        <adet>3</adet>
    </dua>

</dualar>