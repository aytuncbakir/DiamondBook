<?xml version="1.0" encoding="utf-8"?>
<dualar>
  
     <dua id="1">
         <baslik>b</baslik>
         <arapca>a</arapca>
         <turkce>t</turkce>
         <anlam>AHZAP SURESİ

             1- Ey Peygamber! Geçmişte indirilen kitaplarda adı sanı bilinen şanlı peygamber! Sadece Allah'tan kork, başkasından değil

             Bu yüce sûrede Peygambere karşı kâfirlerin ve münafıkların dedikodularına sebep olacak bazı hükümler ve ilâhî emirler indirileceğinden onlara karşı her şeyden önce

             peygamberi desteklemek için bu hitab ile başlanmıştır

             Bu hitab, Ahzab savaşı ile hınçlarını alamayan kâfirlerin ve münâfıkların Zeyd ve Zeyneb meselesi yüzünden koparacakları yaygaraları, yayacakları yalan ve düzmece sözleri ile, başka bir saldırı hazırlayacaklarına işaret ederek onların da öbürleri gibi bir etkisi olmayacağını önceden haber veren ilâhî bir emirdir

             Onun için buyuruluyor ki, takvayı Allah'a yap! Allah'tan kork

             Kafirlere ve münafıklara itaat etme

             Onların sözlerine kulak verip de görevini yerine getirmekten çekinme, muhakkak ki Allah çok bilen, ve hakîm (her yaptığını yerli yerince yapandır)dir

             Allah bütün yararlı ve zararlı olan şeyleri bilir

             Emirlerini de ilmiyle ve hikmetiyle verir; onun için yalnız O'ndan kork, O'na itaat et



             2- Ve Rabbinden sana ne vahyolunursa onun ardınca git

             Muhakkak ki Allah, her ne yapacaksanız haberdar bulunuyor

             Vahyi de ona göre veriyor, onun için kâfirlerin ve münâfıkların dediklerine bakma, sana vahyolunana tabi ol



             3- Ve Allah'a tevekkül et, itimad et

             Vekil olarak Allah yeter

             Ondan başka dayanacak, işler kendisine havale edilecek yoktur

             Zira O'nun koruduğuna başkası zarar veremez, O'nun vereceği zarardan da başkası koruyamaz



             4- Allah bir adam için, içinde iki kalb yapmamıştır

             Hiçbir kimseye iki vicdan verilmemiştir, hiçbir adam kalbinde "bir"e, "iki" demez, Hakk'ın birliğinin şahidi olan, bu kalb ve vicdan birliği her duygunun ve her bilginin en temel kanunudur

             Mantık'ın tesaduk (uyum) ve tenakuz (çelişki) kanunları bunun bir dalıdır

             Bu olmasa idi, insan kendini tanıyamazdı

             Ve kendilerinden zıhar yaptığınız eşlerinizi analarınız kılmamıştır

             ZIHAR: Bir kimsenin eşine "Sen bana anamın sırtı gibisin" demesidir ki, anam bana nasıl haram ise, sen de bana öyle haramsın demek olur

             Araplar, böyle denilen bir kadını ana gibi kabul ederler, hemen ayırırlardı ve ana gibi sayıldığına göre tekrar nikâh edilememesi de gerekirdi

             Burada onlara ana gibi demekle gerçekten ana oluvermeyecekleri anlatılarak bu adetin değiştirilmesinin gerekliliği gösteriliyor ki, ayrıntısı ile keffareti, (Mücadele) Sûresi'nde gelecektir

             Evlatlıklarınızı da oğullarınız kılmamıştır



             5- ED'IYÂ, "deıyy"in çoğuludur

             Deıyy, evlat diye çağırılan demektir ki dilimizde evlatlık denilir

             Ebu's-Suud der ki: Arapça'da "Efılâ" ölçüsü, "takıyy" kelimesinin "etkıya" şeklinde gelmesi gibi, tekil vezni "Feîl" olup manası "fail" olan sıfatlar içindir

             Oysa "deıyy" "fail" mânâsında değil, "mef'ul" mânâsınadır, buna göre çoğulunun "edıyâ" diye gelmesi kural dışıdır

             (Deıyy fail mânâsında olsaydı evlat eden olacaktı

             Oysa burada mânâsı evlat edinilen çocuk demektir.) O yapılan zıhar ve evlatlığa evlat diye isim verme sizin ağzınızda lafınızdır

             Sadece sözün geçerli olduğu hususlarda bazı hükümleri olabilirse de gerçekte onun vicdanda tasdik edilmesi gereken bir varlığı yoktur ve nihayet bir mecazdır

             O halde onlar hakkında gerçekten ve her yönden oğul hükümlerinin yürürlükte olması gerekmez

             Mesela evlatlığın boşadığı bir kadını almak haram olmaz

             Onda "Kendi sulbünüzden gelmiş oğullarınızın karıları..." (Nisa, 4/23) hükmü uygulanmaz

             Allah ise hakkı, vakıaya uygun olanı, gerçeği söylüyor

             Ve yol gösteriyor

             O halde başkasının değil, onun irşadını dinleyiniz

             Şöyle ki Onları öz babalarına nisbet ederek çağırın, öz babalarına nisbet edin

             Allah katında bu daha doğrudur

             Öz babalarına nisbet ederek çağırmanız, herkesin soyunu karıştırmayıp saklı tutmanız, doğrusunu söylemeniz, Allah katında adalet ve hakkaniyete daha uygun, genel menfaatlerinize daha elverişlidir

             Eğer onların öz babalarını bilmiyorsanız, nesebde değil o zaman dinde kardeşleriniz ve dostlarınızdırlar

             Bununla birlikte hata ettiğiniz hususlarda; yani gerek bu yasaktan önce, ve gerek sonra, kastınız olmaksızın, yanılma ve unutma ile yaptığınız yanlışlıklarda üzerinize bir günah yoktur

             Fakat kalblerinizin kasten yaptığı var ya, işte günah ondadır

             Ve Allah çok bağışlayan, çok merhamet edendir

             Hata edeni affeder

             İmam Şafiî hazretleri "tebennî"nin, yani oğul edinmenin hiçbir hükmü olmadığı görüşünü benimsemiştir

             Fakat İmam Azam Ebu Hanife hazretlerine göre, bir köle evlat edinilmişse, bu onun azat olmasını gerektirir, yine tebennî yaşı uygun olup evlat diye kabulü mümkün olan nesebi bilinmez bir kimsenin, nesebini ispat eyler ki ayrıntısı fıkıh kitaplarındadır



             6- Peygamber müminler için canlarından ileridir

             Bütün işlerinde kendilerinden daha elverişlidir

             Çünkü o, onlar için ancak iyilikleri, yararları, kurtuluşları ne ise, onu gözetir, onu emreder, kötülüklerine ve zararlarına razı olmaz

             Halbuki insan nefsi öyle değildir

             O halde Peygamber onlara kendilerinden daha sevgili ve onun emri kendilerinin emrinden daha geçerli ve ona karşı şefkatleri nefislerine şefkatlerinden daha mükemmel olmalıdır

             Rivayet olunur ki Resulullah (s.a.v.) Tebük gazasına gidilmesini emrettiği zaman bazı kimseler analarımızdan, babalarınızdan izin isteyelim demişlerdi, bu âyet bunun üzerine indi

             Peygamberin eşleri de onların analarıdır

             Yani hürmet ve saygıda müminlerin anaları mesabesindedirler

             Onları nikâh etmek haram, kendilerine hürmet etmek farzdır

             Bunun dışındaki hususlarda ise, öteki yabancı kadınlar gibidirler

             Onun için Hz

             Âişe, biz kadınların anaları değiliz buyurmuştur

             Rahim sahipleri yani akraba olanlar da bazısı bazısına daha yakın, daha önceliklidir

             Allah yazısında, bu âyette veya miras âyetlerinde, "Müminlerden ve Muhacirlerden" bu kayıtlamada iki ihtimal vardır

             Birisi rahim yönünden akrabaları beyan etmesidir

             Yani genel olarak müminlerden ve özellikle Muhacirler'den olan rahim akrabaları, çünkü kâfirlerden olan akraba mümine varis olmaz

             Diğeri "iptidaiye" olarak âyet metninde geçen "evlâ"nın sılası olmaktadır

             Yani akrabalar birbirlerine Allah yazısında diğer müminlerden ve muhacirlerden daha yakındır

             Din hakkı bulunan müminlerden, hicret hakkı olan muhacirlerden, daha öncelikli olarak miras alırlar

             İslâm'ın başlangıç yıllarında, hicret ve dinde kardeşlik sözleşmesi ile meşru kılınmış olan mirasçı olma, bu âyet ile neshedilmiş (yürürlükten kaldırılmış), akraba olanlar, diğerlerine öncelikli duruma getirilmiştir

             Ancak dostlarınıza bir "maruf" yapmanız hariçtir

             Burada "maruf"tan maksat vasiyettir

             Yani akrabaya değil de akrabalık bağı dışında olan dostlara yapılan vasiyet, o öncelikli olma hükmünden müstesnadır

             Çünkü üçte bir miktarında vasiyet, mirastan önceliklidir

             Kitapta bunlar yazılmış bulunuyor

             Nitekim Nisâ Sûresi'nde miras âyetlerinde: "(Fakat bütün bu hükümler ölenin) edeceği vasiyetin (yerine getirilmesi)nden veya borcunun (ödenmesin)den sonradır." (Nisâ, 4/11) diye yazılı olduğu gibi, burada da bu âyetle yazılıdır

             Onun için Allah'ın kitabındaki bu hükümlere tabi olup Allah'a tevekkül et



             7- Bu cümle yukardaki "Allah'tan kork" veya "Allah'a güvenip dayan" emirlerinden birine atfedilerek demektir

             Yani an o peygamberlerden sözlerini aldığımız vakti, peygamberliği kabul ile dine davet ve Allah'ın emirlerini tebliği ve icra etmeye and ile söz verdikleri zamanı, ve hele senden, Nuh, İbrahim, Musa ve Meryemoğlu İsa'dan

             Bunların özellikle zikredilmesi şanlarına dikkat çekmek, Peygamberimizin önce zikredilmesi ise ta'zim içindir

             Yani başta sen olmak üzere şanları en büyük olan ve ulü'l-azm denilen, özellikle bu meşhur peygamberlerden ki hep onlardan pek sağlam bir söz aldık

             Ağır, kuvvetli birer misak



             8- Niçin? Allah'ın, doğrulara doğruluklarını sorması için

             Sözün gelişi, mütekillim, yani birinci çoğul şahıs kipi ile "soralım diye" denilmesiydi

             Ancak bu şekilde doğrudan doğruya fiiline bağlanacaktı

             Böyle olmayıp başlı başına bağımsız bir cümle olmak üzere, mukadder (var sayılan) bir fiile bağlandığının anlaşılması için, birinci şahıstan, üçüncü şahısa dönülerek "sorması için" denilmiştir ki öznesi gizli olan "O"dur ve Allah isminin yerine geçmiştir

             Yani Allah peygamber gönderip söz almayı, o doğrulara doğruluklarını sormak, imtihan ile doğruluklarını ortaya çıkarmak için yaptı

             Ve kâfirlere can yakıcı bir azab hazırladı

             Görülüyor ki bu "hazırladı" mukadder (var sayılan) "yaptı" fiiline atfedilmiştir

             Demek ki doğrulara "soru", kâfirlere "azab" var; o halde Allah'tan korkmalı, kâfirlere bakmamalıdır

             Şimdi o soru ve imtihandan bir örnek ile, bu gerçeği açıklamak için buyuruluyor ki:



             --- ELMALILI TEFSİR - 366 ---

             Meâl-i Şerifi

             9- Ey iman edenler! Allah'ın üzerinizdeki nimetini anın

             Hani size ordular gelmişti de üzerlerine bir rüzgâr ve sizin görmediğiniz ordular salıvermiştik

             Allah ne yaptığınızı görüyordu

             10- O zaman onlar, hem üstünüzden gelmişlerdi, hem aşağı tarafınızdan, ve o vakit gözler kaymış, yürekler gırtlaklara dayanmıştı

             Siz Allah'a türlü türlü zanlarda bulunuyordunuz

             11- İşte burada müminler imtihan edilmiş ve şiddetli bir sarsıntı ile sarsılmışlardı

             12- O vakit münâfıklar ve kalblerinde bir hastalık bulunanlar: "Allah ve Resulü bize bir aldanıştan başka bir vaad yapmamış." diyorlardı

             13- O vakit bunlardan bir grup: "Ey Medine halkı! Sizin için duracak yer yok, hemen dönün." diyorlardı

             Yine onlardan bir kısmı da Peygamberden izin istiyor, evlerimiz gerçekten (düşmana) açıktır." diyorlardı, halbuki açık değildi, sadece kaçmak istiyorlardı

             14- Eğer onların her tarafından üzerlerine girilse de sonra fitne çıkarmaları istenilse derhal onu yapacaklardı

             Ama onunla da pek az duracaklardı

             15- Halbuki bundan önce Allah'a ahid vermişlerdi

             Arkalarını dönmeyeceklerdi

             Allah'a verilen ahid ise mesuliyetlidir, mutlaka sorulur

             16- De ki: "Eğer ölümden veya öldürülmekten kaçıyorsanız, kaçmak size asla fayda vermez

             Vereceğini var saydığınız takdirde de ancak pek az faydalandırılırsınız."  17- De ki: "Eğer Allah size bir felâket diler veya bir rahmet murad ederse, sizi Allah'tan saklamak kimin haddine?" Hem onlar kendilerine Allah'tan başka bir veli de bulamazlar, bir yardımcı da

             18- Şüphesiz Allah, içinizden o savsaklayanları ve kardeşlerine: "Bize gelin" diyenleri biliyor

             Onlar harbe pek az geliyorlardı

             19- Size karşı kıskançlık ediyorlardı

             Derken o korku hali gelince, gördün onları ki, ölümden baygınlık sarmış kimse gibi gözleri dönerek sana bakıyorlardı

             O korku gidince, size keskin keskin diller sıyırdılar

             Onlar hayra karşı kıskançlık ediyorlardı

             İşte bunlar iman etmediler de Allah amellerini boşa çıkardı

             Bu Allah'a göre önemsizdir

             20- Onlar ahzabı (düşman birliklerini) gitmedi sanıyorlardı

             Eğer o birlikler bir daha gelecek olursa, çölde bedevi Araplar içinde yer alıp, sizin haberlerinizden (başınıza geleceklerden) sormayı isterler

             Onlar içinizde kalacak olsalar da pek az harb ederler



             9- O zaman üzerinize ordular gelmişti

             Hicretin beşinci yılı gelen ahzab orduları ki, Kureyş ve Ehâbîş ile Kinane ve Tihame'den onlara uyanlar ve Necid'den Gatafan ile bunlara tabi olanlar, Nadîr ve Kureyza yahudileri gibi Arabistan'ın önemli kabileleri toplanmış olup, Buharî şerhlerinde nakledildiğine göre, sayıları yirmidörtbine ulaşıyordu

             Şöyle ki: Hayber'de yerleşmiş olan Benî Nadîr yahudileri, İslâma karşı geniş bir suikast düzenlemeye çalışıyorlardı

             Bunların, Sellâm b

             Ebilhakîk, Huyey b

             Ahtab ve Kinane b

             Rebi' b

             Ebilhakîk gibi ileri gelenleri, Mekke'ye giderek Kureyş'i peygambere karşı savaşa davet etmişler ve "Birlikte olursak, müslümanlığın kökünü kazırız" demişlerdi

             Kureyş derhal bu teklifi kabul etti

             Sonra Necid'de Kaysi Gaylan'dan Gatafan'e vardılar

             Heyber'in yarı gelirini vermeye vaad ederek ve Kureyş'in birlikte olduğunu söyleyerek onları kendileri ile birlikte olmaya davet ettiler

             Gatafan ile anlaşması olan Beni Esed de aynı ortaklığa davet olunmuştu

             Kureyş'e kan bağları ile bağlı oldukları için Beni Süleym de katılmıştı; böylece Arabistan'ın önemli kabileleri birleşerek üç kolordu oluşturmuşlardı

             Birinci kol, Gatafan askerlerinden oluşmuş ve Arap başkanlarından Uyeyne b

             Hısn'ın kumandasında idi

             İkinci kol, Esed oğullarından oluşmuş ve meşhur Tuleyhate'l-Esedî'nin kumandasındaydı

             Üçüncü kol Ebu Süfyan kumandasında Kureyş ordusuydu

             Resul-i Ekrem (s.a.v.) bunların hazırlanmakta olduklarını haber alınca sahabeleri ile istişare etti

             (Onların görüşlerine başvurdu.) Selman-ı Farisî (r.a.) hazretlerinin ileri sürdüğü görüş üzerine hendek kazılması emredildi

             Sonra Resulullah (s.a.v.) üç bin kişi ile onların karşılarına çıktı

             Sel' dağını arkalarına, hendek'i düşman ile aralarına alarak konakladı, bir aya yakın bir zaman geçti ok ve taş atışmaktan başka savaş yapamıyorlardı, mevsim kıştı, bu durum sıkıntı doğurdu, derken bir gece Allah Teâlâ soğuk bir saba rüzgarı gönderdi, bu rüzgar onları şiddetle üşütüyor, toprakları yüzlerine savuruyor, ateşlerini söndürüyor, çadırlarını söküyordu, hayvanlar birbirlerine karışmıştı, askerlerin etrafında melekler tekbir alıyorlardı

             Bunun üzerine Tuleyhatü'l-Esedî, "Muhammed size sihir yapmaya başladı, haydi çabuk çabuk" demişti

             Kureyş ile yahudilerin arası açılmıştı

             Artık tutunamadılar ve bozulup kaçtılar

             İşte bu ilahi nimet hatırlatılarak buyuruluyor ki:  Birçok ordular geldi de biz onların üzerlerine rüzgar ve sizin görmediğiniz askerler gönderdik

             Bu şekilde onların tehlikelerini geri savdık

             Ve Allah yaptıklarınızı görüyordu

             Ne zahmetler çekiyordunuz, nasıl hendek kazıyordunuz? Allah görüyordu

             Resul-i Ekrem Hendek'in sınırlarını belirlemiş ve her on kişiye kırk arşın olmak üzere kazı işini müslümanlar arasında bölüştürmüştü

             Kendisi de bir ırgat gibi bizzat çalışıyordu

             Mevsim kıştı

             Müslümanlar üç gün gıdasız kalmıştı ve bu esnada Peygamberin bazı mucizelerini görmüşlerdi

             Muhacirler ve Ensar çalışırlarken şu beyti mırıldanırlarmış:  "Bizler sağ olduğumuz sürece edebiyen cihad etmek üzere Muhammed'e bey'at etmiş kimseleriz

             " Resul-i Ekrem de hem çalışır, hem Ensar ve Muhacirler'e dua ederdi: "Ya Rabbi! Hayır ancak ahiret hayrıdır

             Ensar ve Muhacirler'i mübarek eyle" derdi

             Selman, Huzeyfe, Numan b

             Mukrin, Amr b

             Avf ve Ensar'dan altı kişi çalışırlarken bir kaya çıkmış, kıramamışlar, kaya külüngü kırmıştı

             Durumu Resulullah'a bildirdiler

             Oraya indi

             Selman beraberinde idi

             Resulullah külüngü aldı, kayaya vurdu

             Bir vuruşta çatlattı ve ondan bir şimşek çıkmış, Medine alanını aydınlatmıştı

             Resulullah tekbir aldı, müslümanlar da aldılar, sonra ikinci, sonra üçüncü kaya parçalanmıştı, Selman gördüğü şimşeği Resulullah'a sordu

             Resulullah: "Birincisi Hîre'yi ve Kisra'nın köşklerini gösterdi ve Cebrail bana haber verdi ki ümmetim onları alacak

             İkincisi Şam ve Rumlar'ın kırmızı köşklerini gösterdi ve haber verdi ki, ümmetim onları alacak

             Üçüncüsü de Yemen'de San'a köşklerini gösterdi ve haber verdi ki ümmetim onları alacak, müjde!" buyurdu

             Bunun üzerine mümnler sevindiler, münafıklar "Şaşmaz mısınız, size ne boş vaadde bulunuyor, yerinizden çıkamazken Yesrib'den ta Hîre'yi ve Kisra'nın Medain'ini gördüğünü ve onların size fetholunacağını söylüyor" diyorlardı



             10- O zaman size üstünüzden ve aşağı tarafınızdan gelmişlerdi

             Gatafan ve kendilerine uyanlar vâdinin yukarsından, doğu tarafından gelmişler, "Uhud"un yanına konmuşlardı

             Kureyş de Ehabîşî ile Tihame ve Kinane'den kendisine uyanlarla on bin kişi kadar olarak vadinin aşağısından batı tarafından gelmiş, Cüruf ile Zügabe arasında, Rûme'den sellerin toplandığı yere konmuşlardı

             Ve o zamanki gözler kaymış, hayret ve heyecandan doğru bakamıyor, ve yürekler ağızlara gelmişti, dehşetli korkudan ve heyecandan nefesler kesilecekti

             Müşrikler bütün ileri gelen başkanların kumandası altında toplanarak genel bir saldırıya karar vermişlerdi

             Bunun için Hendek'in en dar noktası saldırıya hedef olarak seçilmişti

             Arapların Dırar b

             Hattab, Hübeyre b

             Ebi Vehb, Nevfel b

             Abdullah, Amr b

             Abdivedd gibi meşhur cengaverleri atlarını sürerek hendeği geçmişlerdi

             Bunların herbiri bin kişiye denk sayılıyordu

             Amr

             b

             Abdivedd, "Bedr"de yaralanmış ve intikamını almadıkça saçlarına koku sürmemeye yemin etmişti

             "Uhud"a gelmiş, bu kez de hendeğe bayraklı olarak gelmişti

             Bu sıralarda doksan yaşlarında olmasına rağmen, hendeği ilk geçen o olmuştu

             Hendek ile dağın arasında adamlarıyla birlikte o dar yerden atlamış, çorak yerde atları dolanıp gezinmeye başlamıştı

             Birkaç müslüman ile Hz

             Ali de bunlara karşı sınırı tuttu

             Amr bayraklı idi

             Hz

             Ali ona: "Ey Amr! Senin bir adetin vardır

             Kureyşt'en birisi sana iki teklifte bulunsa mutlaka birisini tutarsın, değil mi?" dedi



             Amr, "Evet" dedi

             Hz

             Ali: "O halde ben seni Allah'a ve İslam'a davet ediyorum

             " Amr: "O'na ihtiyacım yok

             " Hz

             Ali: "Öyleyse seni binitlerimizden inip döğüşmeye davet ediyorum

             " Amr : "Vallahi ben seni öldürmek istemem" diye alay etti

             Hz

             Ali: "Fakat ben seni öldürmeyi arzu ediyorum" dedi

             Bunun üzerine Amr kızıp atından indi, bir kılıç darbesiyle atının ayağını kesti, Hz

             Ali'ye saldırdı

             Amr'ın darbesi Hz

             Ali'nin kalkanını parçalayıp alnını kanatmıştı

             Hz

             Ali karşı darbe ile Amr'ı omuzundan biçmiş, Allahü ekber diye bağırmıştı, derhal etraftan yükselen tekbir sesleri ortalığı çınlattı, Amr ile birlikte bir iki kişi daha vurulmuştu; birini Hz

             Ali öldürmüş, birine de bir o k isabet etmişti

             Süvariler (binekliler) bozulup çekilmişler, bugün Ahzab savaşının en dehşetli günü olmuştu

             Bütün gün savaş şiddetle sürmüş, düşman müslümanlar üzerine ok ve taş yağdımaya devam etmişti

             Savaşı yönetmekten bir an olsun ayrılmaya fırsat bulamadığı için Resulullah ,o gün dört vakit namazı eda etmeye imkan bulamamıştı, işte o gün gözler yerinden kaymış yürekler boğazlara dayanıp nefesler tıkanmıştı

             Ve Allah hakkında türlü zanlarda bulunuyordunuz

             Çeşit çeşit zanlar vardı: Kalpleri sabit olan samimi müminler, Allah'ın dinini yüceltmek için verdiği sözünü yerine getireceğine kanat etmekle birlikte bu kez o sözü yerine getirecek mi, yoksa kendilerini imtihan mı edecek? diye düşünüyorlar da kusur edip kaymaktan ve gereği gibi tahammül edip dayanamamaktan korkuyorlar; zayıf kalpliler ve münâfıklar da "hani diyordu..." diye hikaye olunacağı gibi kötü zanda bulunuyorlardı



             11- İşte bu anda veya bu noktada müminler imtihana çekilmiş, samimi inanan ile münafık, sebat eden ile sarsılan seçilmiş ve şiddetli bir sarsıntı ile sarsılmışlardı



             12- Ve o zaman münafıklar ve kalblerinde bir hastalık bulunanlar yani itikadları zayıf olanlar şöyle diyorlardı: Allah ve Resulü bize bir "gurur"dan, bir aldanmadan başka bir vaadde bulunmamış

             Bu sözü Muattib b

             Kuşeyr söylemiş: "Bizim birimiz korkudan tuvalet ihtiyacını gidermeye çıkamazken, Muhammed tutmuş da bize Kisra'nın ve Kayser'in hazineleri fethedeceğimizi vaad ediyor, bu sırf aldanma vaadi bir boş vaaddir." demiş, akranları da bu sözleri tasdik etmişlerdi



             13-14- "Onlardan bir grup demişti..." Bu grup da, Evs b

             Kayzî ve ona tabi olanlar imişler Ey Yesrip ahalisi!  YESRİP, Medine-i Münevvere'nin eski ismidir

             Esasen bulunduğu yeryüzü parçasının adı olduğu da söyleniyor

             Resul-i Ekrem onun bu isim ile anılmasını mekruh görüp yasak etmiş, orası "Taybe" veya "Tâbe"dir buyurmuştu

             O halde onlar sanki peygambere muhalefet olsun diye bu ismi söylemiş oluyorlar

             Sizin için kalacak duracak yer yok, yani asker durduracak bir karargah veya tutunacak bir yer yok onun için dönün

             Bu tabirde birkaç mânâ ihtimali vardır: Geri dönün, Medine'ye evlerinize dönün, yahut Muhammed'in dininden eski müşrikliğinize dönün, yahut ona olan beya'tinizden dönün de onu düşmanlara teslim edin, yahut Yesrib'de size duracak yer kalmadı, dönün kâfir olun ki, orada durabilesiniz demek olabilir

             Onlardan bir topluluk da peygamberden izin istiyorlar

             Bunlar Harise oğulları imiş

             Evlerimiz "avret" diyorlardı

             Avret: Aslında eksik ve gedik demek olup burada sağlam değil, açık ve muhafazasız demektir

             Halbuki o evler açık değildi, korumalı idi

             Dışardan düşmanın o taraftan girmesine ihtimal yoktu

             İçerden de şehrin asayiş ve güvenliğine bakılıyordu

             Bununla birlikte evleri açık olsaydı varıp da onları koruyacaklar mıydı? Hayır

             Sadece kaçmak istiyorlardı

             Yoksa O evlerin etrafından üzerlerine girilse de onlar içlerinde iken üzerlerine doğru varılsa, o açık dedikleri evleri savunacaklar mı, hatta sade bu kadar değil, girilse de sonra kendilerinden "fitne" istenilse, inkâra dönmek veya düşmanın emrine teslim olmak teklif olunsa mutlak onu, o fitneyi yaparlar, hiç çarpışmazlardı ve fitnede durmazlardı, sadece biraz dururlardı; yani o fitneyi yapmakta durmazlar, ancak soru ve cevap konuşulacak kadar biraz dururlardı

             Daha doğrusu o inkârı yaptıkları takdirde, o evlerde veya şehirde pek az durabilirlerdi, mahvedilirlerdi,

             15-çünkü Şanım üstüne yemin ederim ki, bundan önce Allah'a söz vermişlerdi hiç arkalarına dönüp kaçmayacaklardı

             Harise oğulları "Uhud" savaşında yılgınlık ettikleri zaman, tevbe edip bir daha böyle yapmayacaklarına yemin ederek Resulullah'a söz vermişlerdi

             Allah'a verilen söz sorulur ve cezası verilir, dinden dönenlerin de sonları mutlaka budur

             Meâl-i Şerifi

             21- Şanım hakkı için muhakkak ki size Resullulah'da pek güzel bir örnek vardır

             Allah'a ve son güne ümit besler olup da Allah'ı çok zikreden kimseler için



             16-20-çünkü Şanım üstüne yemin ederim ki, bundan önce Allah'a söz vermişlerdi hiç arkalarına dönüp kaçmayacaklardı

             Harise oğulları "Uhud" savaşında yılgınlık ettikleri zaman, tevbe edip bir daha böyle yapmayacaklarına yemin ederek Resulullah'a söz vermişlerdi

             Allah'a verilen söz sorulur ve cezası verilir, dinden dönenlerin de sonları mutlaka budur

             Meâl-i Şerifi

             21- Şanım hakkı için muhakkak ki size Resullulah'da pek güzel bir örnek vardır

             Allah'a ve son güne ümit besler olup da Allah'ı çok zikreden kimseler için



             21- "Sizin için Resulullah'ta." Bu âyet, Resulullah'ın "Peygamber size neyi verdi ise onu alın, size neyi yasak ettiyse ondan sakının" (Haşr, 59/7) âyeti gibi, yalnız sözleriyle değil, fiil ve hareketleriyle dahi delil ve kendisine uyulan bir peygamber olduğunu hükme bağlar

             Yani Resulullah din ve ahlakın teorik kısmını tebliğ ve hükme bağlamakla kalmamış, gerek savaşta ve gerek barış zamanında fiilleri ve uygulamaları ile ve bütün incelikleriyle kendisinde canlı olarak güzel bir uyma örneği olacak ders ve örnek vermiştir

             Onun için Hz

             Muhammed'in hayat hikâyesinde her açıdan insanlık dünyası için pek güzel bir örnek vardır

             ÜSVE, "teessi" edilecek, yani uyulacak, arkasından gidilecek örnek, meşk, nümûne-i imtisal demektir

             Allah'a ve ahiret gününe kavuşmaya inanıp Allah'ı çok zikretmekte olan kimseler için, yoksa sadece dünya hayat ve süsünü arayanlar ve Allah'ı, ahıreti düşünmeyenler için değil

             Meâl-i Şerifi

             22- Müminler, ahzabı (düşman birliklerini) gördükleri zaman: "İşte bu, Allah'ın ve Resulü'nün bize vaad ettiği şeydir

             Allah ve Resulü doğru söyledi." dediler

             Bu onların imanını ve teslimiyetini artırmaktan başka bir şey yapmadı

             23- Müminlerdendir o erler ki Allah'a verdikleri ahde sadakat gösterdiler

             Kimi adağını ödedi (canını verdi), kimi de beklemektedir

             Onlar, ahidlerini hiç değiştirmediler

             24- Çünkü Allah sadıklara sadakatleriyle mükafat verecek, dilerse münafıklara da azab edecek veya tevbe nasib edecektir

             Şüphe yok ki Allah çok bağışlayıcıdır

             Çok merhamet edicidir

             25- Hem Allah kâfirleri herhangi bir hayra ulaşmadan hınçlarıyle defetti

             Bu şekilde Allah, müminlere savaşta kâfi geldi

             Allah çok güçlüdür, çok üstündür

             26- Hem de kitap ehlinden onlara yardım edenleri kalplerine korku düşürerek kalelerinden indirdi, siz onların bir kısmını katlediyordunuz, bir kısmını da esir alıyordunuz

             27- (Allah) onların arazilerini, yurtlarını ve mallarını size miras kıldı

             Bir de



             --- ELMALILI TEFSİR - 367 ---

             henüz ayak basmadığınız bir yeri (size miras kıldı)

             Allah, her şeye kâdirdir



             22- Bu, işte Allah'ın ve Resulü'nün bize vaad ettiğidir

             İlk gördüklerinde hatırlarına gelen bu oldu

             Çünkü Allah Teâlâ, "Yoksa siz, sizden önce geçenlerin durumu başınıza gelmeden cennete girivereceğinizi mi sandınız? Onlara öyle yoksulluklar ve sıkıntılar gelip çattı ve çeşitli belalarla sarsıldılar ki, hatta peygamberleri beraberindeki müminlerle birlikte: 'Allah'ın yardımı ne zaman' diyordu

             Gözünüzü açın: Allah'ın yardımı mutlaka yakındır." (Bakara, 2/214) buyurmuştu

             Resulullah da: "Ahzabın bir araya gelmesiyle iş sıkışacak; fakat sonuç sizin lehinizde, onların aleyhindedir." Bir de "dokuz veya on gece sonra Ahzab gelecek" demişti



             23-27- Samimi müminlerden o erler ki Allah'a verdikleri sözde durdular

             Bunlar sahabelerden birtakım kimselerdir ki Resulullah'ın beraberinde herhangi bir savaş yaparlarsa sebat edip şehid oluncaya kadar çarpışmaya azmetmişlerdi

             Bunlar Osman b

             Affan, Talha b

             Ubeydullah ve Said b

             Zeyd b

             Amr b

             Fudayl ve Hamze, Mus'ab b

             Umeyr ve Enes b

             Nadîr vesaire idiler

             (Allah hepsinden razı olsun)  Onlardan kimisi, nezrini yani adağını ödedi

             Hz

             Hamze ve Mus'ab b

             Umeyr ve Enes

             b

             Malik'in amcası Enes b

             Nadir gibi bazıları sözlerini yerine getirip şehid olarak öldüler kimisi de şehitlik beklemektedir

             Ki bunlar da Hz

             Osman ve Talha gibi sonradan şehid olanlardır

             (Allah hepsinden razı olsun)

             Ve Allah'ın yardımı savaşta müminlere yetti

             Yani Allah müminleri savaştan kurtardı, çarpışma yaptırmadan, düşmanlarını savdı

             "Hem de kitap ehlinden onlara yardım edenleri (kulelerinden) indirdi." Bu kitap ehli, yahudilerden Kureyzaoğullarıdır

             Resulullah ile anlaşma yapmışlarken, Nadiroğullarının ısrarları ile dönmüşler, Ahzab'a yardım etmişlerdi

             Ahzab'ın yenilip dağıldığı gecenin sabahı müslümanlar Medine'ye dönüp silahlarını bıraktıkları sırada Cebrail Resulullah (s.a.v.)e gelmiş, "Zırhını çıkarıyor musun? Melekler henüz silahı bırakmadılar, Allah Teâlâ senin Kureyzaoğulları üzerine yürümeni emrediyor, ben de onlara gidiyorum" demişti

             Bunun üzerine, "İkindiyi Kureyzaoğullarında kılsınlar" diye müslümanlara ilan edildi

             Müslümanlar vardılar yirmi, yirmi beş gece kuşatma yaptılar, Resulullah'ın hükmünü kabul etmeleri teklif edildi, kabul etmediler, Sa'd b

             Muaz'ın hükmünü kabul etmeye razı oldular

             O da savaşa katılanların öldürülmelerine, çocukların ve kadınların esir edilmelerine hükmetmişti ki, bu olay meşhurdur

             Sıysalarından, kulelerinden

             SAYASÎ, sıysanın çoğulu, sıysa dağın ucuna ve her şeyin aslına ve çulha tarağına denir

             Burada sağlam, yüksek kale, sur ve kule anlamınadır

             Meâl-i Şerifi

             28- Ey peygamber! Hanımlarına şöyle söyle: "Eğer dünya hayatını ve zinetini istiyorsanız, haydi gelin, sizi donatayım ve güzellikle bırakıp salıvereyim

             29- Yok eğer Allah ve Resulünü ve ahiret yurdunu istiyorsanız, haberiniz olsun ki, Allah içinizden güzellik edenlere pek büyük bir ecir hazırlamıştır

             30- Ey peygamberin hanımları! sizden her kim bir terbiyesizlik ederse ona azab iki kat katlanır

             Bu Allah'a göre çok kolaydır

             31- Yine sizden her kim Allah'a ve Resulü'ne boyun eğer, salih bir amel işlerse, ona da mükâfatını iki kat veririz

             Hem onun için bol bir rızık hazırlamışızdır

             32- Ey peygamberin hanımları! Siz kadınlardan herhangi biri gibi değilsiniz

             Eğer takva ile korunacaksanız, konuşurken kırıtmayın da kalbinde bir hastalık bulunan kimse tamaha düşmesin

             Güzel ve dosdoğru söz söyleyin

             33- Hem vakarınızla evlerinizde durun da önceki cahiliyet devrinde olduğu gibi süslenip çıkmayın

             Namazı kılın, zekatı verin

             Allah ve Resulü'ne itaat edin

             Ey ehli beyt! Allah sizden kiri gidermek ve sizi tertemiz, pampak yapmak istiyor

             34- Oturun da evlerinizde okunan Allah'ın âyetlerini ve hikmeti anın

             Şüphe yok ki Allah lütuf sahibidir ve her şeyden haberdardır



             28-29- "Ey peygamber! Hanımlarına söyle..." Rivayet olunuyor ki Resulullah (s.a.v) dan hanımları zinet elbiseleri, süslü elbiseler ve daha çok nafaka, yiyecek bedeli, geçimlik istemişlerdi; bu ayetler bu sebeple nazil oldu

             Bunun üzerine Resulullah (s.a.v.) Hz

             Aişe'den başlayarak, hepsini serbest bıraktı

             Hz

             Aişe: "Ben Allah'ı Resulullah'ı ve ahiret evini isterim" dedi

             Kalan hanımlar da öyle söylediler

             Bundan dolayı haklarında bir takdir hissi olmak üzere ilerde gelecek olan, "Ey Muhammed, onlardan dilediğini geri bırakır dilediğini de yanına alırsın." (Ahzab, 33/51) âyeti indi

             Burada bu muhayyer bırakma, sırf bir muhayyer bırakma mıydı? Yoksa isteğin elinde olsun gibi "Tefviz-i talak" boşama hakkını verme miydi? diye ihtilaf etmişlerdir

             Hz

             Aişe (r.a.)'den: "Resulullah bizi serbest kıldı, biz de kendisini tercih ettik ve onu boşama saymadı" dediği rivayet edilmiştir



             30- Ey Peygamberin kadınları! Kendilerine nasihata özen gösterildiğini ortaya çıkarmak için bu şekilde, ifadenin kipi değiştirilerek ilâhi sesleniş kendilerine yöneltilmiştir

             Gerek burada ve gerek bundan sonra, böyle onların Peygamberin ismine isim tamlaması yapılarak kendilerine seslenilmesi de, zikrolunacak hükümler bu tamlamadan çıktığı içindir

             (Biriniz) Çirkinliği belli bir kabahat, herhangi bir büyük günah işlerse

             Zira bilinmektedir ki herhangi bir durumu var saymak, o durumun meydana gelmesini gerektirmez

             Bununla birlikte bundan maksat Resulullah'a karşı baş kaldırarak onu sıkacak, kederlendirecek isteklerde bulunmak gibi hareketler olması da düşünülebilir

             Ona azab iki kat katlanır

             Diğer kadınlara verilecek cezanın iki katı verilir

             Biri asıl günahın, diğeri de isim tamlaması ile peygambere ait olmanın onun hanımı olmakla elde edilen niteliğe hürmetsizliğin cezasıdır

             Öte yandan kabahatin çirkinliği onu yapanın şeref ve itibarı oranında artar

             Nitekim hür olanlara verilen ceza kölelerin iki katıdır

             Peygamberin eşleri olmaları dolayısıyla bütün müminlerin anneleri olmak şerefi elde etmiş olanların kabahatleri elbette sosyal durumları oranında büyük olur

             Gerçi sosyal durumu yüksek olanlara halk kolay ceza veremez

             Allah'a göre o kolay bulunuyor



             31-Bununla birlikte nimet külfete göre olduğundan itaate karşılık ecr ve sevap da iki keredir

             Birisi asıl itaatın sevabı, birisi de Peygamberin hanımı olmanın feyz ve bereketidir



             32- Ey Peygamberin hanımları! Siz genel olarak kadınlardan herhangi biri gibi değilsiniz

             Sizde diğer kadınlarda bulunmayan nitelikler var: Peygamberlerin en hayırlısının hanımları ve bütün müminlerin anaları olmak niteliklerine sahipsiniz

             Eğer sakınırsanız, bu özel niteliklerinizi korursanız yahut durumunuza uygun takva ile korunacaksanız -bu şart bir mânâ ile yukarının, bir mânâ ile aşağının kaydı oluyor- Sözü yumuşak ve tatlı bir eda ile söylemeyin, bir söz söylendiği zaman sakın yılışık bir biçimde cevap vermeyin ve söylerken yayılarak, kırıtarak söylemeyin de kalbinde hastalık bulunan, kalbi çürük, kötülüğe yüz tutmuş kimseler kötü bir şey ümit etmesin

             Ve uygun ve ciddi söz söyleyin; yani yapmacılıktan uzak, ağırbaşlılık ve ciddiyetle dosdoğru söyleyin veya sert olsa da makul ve meşru güzel söz söyleyin



             33- Ve evlerinizde oturun

             kelimesi Arapça'da "Karar" mastarından emir olup, kelimenin aslı 'dir, gibi, yani evlerinizde oturun

             İlk cahiliyet dönemi kadınlarının dışarı çıkışı gibi çıkmayın, yani İslam'dan önceki cahiliyet adeti gibi süslerinizi göstererek ve görünmek için kırıtarak çıkmayın

             Bu ayet bu emir ve yasak ile Resulullah'ın hanımlarına yalnız "tesettür"ü değil, özellikle "hıdr"i, yani yabancı erkeğe hiç görünmemek demek olan "muhaddere"liği dahi vacip kılmıştır

             Diğer İslam kadınları için ileride geleceği ve Nûr Sûresi'nde geçtiği üzere tesettür vacip ise de, "Hıdr" vacip değil müstehaptır

             Bütün İslam kadınlarının da Peygamber'in hanımlarının hayat tarzını ve ahlakını örnek edinmeleri elbette bir hakları ve şerefleridir

             Fakat hepsine muhaddere olmaları farz olsaydı, bunda güçlük olurdu

             Onun için ilerde  "Ey peygamber! Hanımlarına, kızlarına ve müminlerin kadınlarına söyle: Bir ihtiyaç

             için dışarı çıktıkları zaman örtülerini üstlerine alsınlar, vücudlarını örtsünler!" (Ahzab, 33/59) ayetinde tesettür emri bütün müminlerin hanımlarına genelleştirilmiş olduğu halde, burada "Evlerinizde oturun." (Ahzab, 33/33) emri ile "Sizler herhangi bir kadın gibi değilsiniz." (Ahzab, 33/32) diye nitelenen Peygamberin hanımlarına hitaben gelmiştir

             Ve ancak ehli beyti olma, (Resulullah'ın aile fertleri) niteliği ile, bu emirlerin peygamberin kızlarını dahi kapsadığı anlatılmıştır

             Fakat bundan evlerinizde hiçbir iş yapmadan boş boş oturun gibi bir mânânın anlaşılmaması için buyuruluyor ki, evlerinizde durun da namaz kılın ki, bununla önce kibirli ve böbürlenen kimselere benzemekten sakınılmış olur ve zekat verin, bu da kerîm, rahîm olan Allah Teâlâ'nın güzel gördüğü ahlâkla ahlâklanarak, O'nun rezzak (rızık veren) ismine niyabetle kulluk etmektir

             Şüphe yok ki zekatı vermek için, gerçekten ihtiyacı olan fakirleri anlayıp dinlemek çok önemli bir iştir

             Ve bundan onların zekat verecek nisaba sahip bulundukları da anlaşılır

             Değilse bundan böyle sahip olacakları bu emir ile müjdelenmiş olur

             Ve daha Allah'a ve Resulü'ne itaatlar yapın

             Mükellefiyetler sadece zikrolunan ibadet çeşitleri değildir

             Allah ve Resulü daha neyi emreder ve yasaklarsa onları da tutun

             Bunlar baskı ve güçlük değil midir? Hayır Allah Teâlâ sırf şunu istiyor kiri, yani şan ve şerefinizi kirletmek ihtimali bulunan günahları sizden uzaklaştırsın ey ehli beyt! de sizi tertemiz pampâk etsin

             Ehli beyt, peygamberin ehli beyti, peygamberin ailesine özel olarak mensup bulunan bahtiyarlardır, Resulullah'ın aile fertleridirler

             Söz, Peygamber'in hanımlarına seslenmekte olduğu için, "ehli beyt" kelimesinden ilk akla gelen mânâ "onlar" olur

             Fakat maksadın yalnız onlar olmadıklarını anlatmak için, müzekker zamir (Arapça'da erkek isimlerin yerine geçen zamir) olan "siz" diye seslenilmiştir

             Çünkü usul ilminde bilindiği üzere, müennes çoğul kipi (dişi çoğul kipi) yalnız dişilere özel olduğu halde, müzekker çoğul kipi karışık olarak erkeğe ve kadına, "tağliben" yani kadınları da kapsayacak biçimde kullanılır

             Demek ki "Ehli beyt" denilince, Peygamberin hanımları ile birlikte, çocuklarını, erkek ve kadın kendine özel aile fertlerini dahi kapsadığı anlatılmak üzere "Ey peygamberin ev halkı! Şüphesiz Allah sizden pisliği giderip sizi tertemiz yapmak ister.." buyurulmuştur

             Hz

             Hasan ve Hz

             Hüseyin (r.a.) çocuklardan olduğu gibi, Hz

             Ali dahi Hz

             Peygamberin evinde yetişmiş ve Hz

             Fatıma ile birlikte yaşaması dolayısıyla özel bir mensubiyeti elde etmiş bulunduğundan o da ehli beyttendir

             Fakat bunların ehli beytten olması Hz

             Peygamber'in diğer kızlarının ve onlardan olan çocuklarının da ehli beytten olmasına engel değildir, aksine olmalarını gerektirir

             Fakat ne tuhaftır ki Şia, âyetin konusunu oluşturan Peygamberin tertemiz hanımlarını dahi hesaba almayarak ehli beytin, Hz

             Peygamberi kendisiyle Ali, Hasan, Hüseyin, Fatıma (r.anhüm)den ibaret olduklarında ısrar etmek istemişler ve bu yüzden İslam tarihinde çok büyük gürültüler çıkarmışlardır

             "Selman bizden ve ehli beyt'tendir" hadisiyle, özel mensubiyet ile Selman bile ehli beytten sayıldığı halde, Peygamberle birlikte geceleyip yatan, temiz hanımların ehli beytten hariç sayılmaları ne garip bir taassuptu



             34-Halbuki öyle bir yanlış anlamaya meydan bırakmamak için, "beyt" (ev) kelimesi kendilerine izafe edilip yine Peygamberin hanımlarına hitaben şöyle buyuruluyor: Ve ey Peygamberin kadınları ve kızları! Evlerinizde okunup duran Allah'ın âyetlerini ve hikmetini anın, toplanıp müzakere edin, yani Kur'ân'ı ve Peygamberin sünnetlerini belleyin, düşünün, bu şekilde Allah'ın ve Peygamber'in emirlerini belleyin ilim tahsil edin ve bu yüzden elde ettiğiniz şeref ve şanı hatırdan çıkarmayıp şükrünü bilin

             Gerçekten Allah latif ve her şeyden habedar bulunuyor

             Onun için bu emirleri ve yasakları veriyor

             Şimdi burada daha genel ahlak ve iyiliklere teşvik için özelden genele geçilerek buyuruluyor ki: Meâl-i Şerifi

             35- Şüphe yok ki müslüman erkeklerle müslüman kadınlar, mümin erkeklerle mümin kadınlar, itaat eden erkeklerle itaat eden kadınlar, sadık erkeklerle sadık kadınlar, sabreden erkeklerle sabreden kadınlar, mütevazi erkeklerle mütevazi kadınlar, sadaka veren erkeklerle sadaka veren kadınlar, oruç tutan erkeklerle oruç tutan kadınlar, ırzlarını koruyan erkeklerle ırzlarını koruyan kadınlar, Allah'ı çok zikreden erkeklerle Allah'ı çok zikreden kadınlar var ya, işte onlar için Allah bir mağfiret ve büyük bir mükâfat hazırlamıştır



             35- Gerçekten müslüman erkekler ve müslüman kadınlar, Allah'ın hükmüne boyun eğip selâmete giren, ikrar veren erkekler ve kadınlar ve mümin erkekler ve mümin kadınlar, tasdiki vacip olan şeyleri ikrar ile birlikte kalben de tasdik eden erkekler ve kadınlar; bununla birlikte boyun eğen erkekler ve boyun eğen kadınlar, divan durup itaate devam üzere bulunan itaatli erkekler ve kadınlar; bununla birlikte doğru erkekler ve doğru kadınlar, sözünde ve işinde içtenlikle doğruluk yapan erkekler ve kadınlar; bununla birlikte sabreden erkekler ve sabreden kadınlar, sabırlı olan, gerek itaate ve gerek günahlara sabreden erkekler ve kadınlar; bununla birlikte mütevazi erkekler ve mütevazi kadınlar, kalpleri ve organları ile alçak gönüllü olan erkekler ve kadınlar; bunun yanında sadaka veren erkekler ve sadaka veren kadınlar; bunun yanında Oruç tutan erkekler ve oruç tutan kadınlar, farz oruçları tutan erkekler ve kadınlar; bunun yanında ırzlarını haramdan muhafaza edip koruyan erkekler ve kadınlar; bunun yanında Allah'ı çok zikreden, gerek kalbi ve gerek dili ile anıp unutmayan erkekler ve kadınlar bunların hepsine, bu iyilikleri yapıp bir araya getirenlere Allah, bir bağış, insanlık hali arada sırada meydana gelen küçük günahları örtecek bir mağfiret ve itaatlerine karşılık büyük bir ecir hazırlamıştır ki, onun şimdi tasavvuru mümkün değildir

             Bu şeklide bu ayet, hem ehli beyte, hem de onlar gibi bu güzel ahlak ve nitelikleri kendilerine huy edinenlere bir vaad ve müjdedir

             Deniliyor ki, Peygamberin hanımları hakkında o ayetler nazil olduğu zaman müminlerin kadınları "Bizim hakkımızda bir şey nazil olmadı" demişlerdi

             Bu ayet bu sebeple nâzil oldu

             Diğer bir rivayette, Peygamberin hanımları demişlerdi ki: "Ya Resulullah! Allah Kur'ân'da erkekleri zikrediyor, demek ki bizim zikrolunacak hiçbir iyiliğimiz yok, bizden hiçbir itaat kabul buyurulmayacak diye korkuyoruz." Bu ayet bunun üzerine nazil oldu

             Meâl-i Şerifi

             36- Bununla beraber Allah ve Resulü bir işe hükmettiği zaman, gerek mümin bir erkek ve gerekse mümin bir kadın için, o işlerinde başka bir tercih hakkı yoktur

             Her kim de Allah ve Resulüne âşi olursa açık bir sapıklık etmiş olur

             37- Hem hatırla o vakti ki, o kendisine Allah'ın nimet verdiği ve senin de ikramda bulunduğun kimseye: "Hanımını kendine sıkı tut ve Allah'tan kork" diyordun da nefsinde Allah'ın açacağı şeyi gizliyordun

             İnsanlardan çekiniyordun

             Halbuki Allah kendisini saymana daha lâyıktı

             Sonra Zeyd o kadından ilişiğini kestiği zaman, biz onu sana eş yaptık ki, oğulluklarının ilişkilerini kestikleri hanımlarını nikâhlamada müminlere bir darlık olmasın

             Allah'ın emri de yerine getirilmiştir

             38- Peygambere Allah'ın takdir ettiği, mübah kıldığı şeyde bir darlık yoktur

             Bundan önce geçen bütün peygamberler hakkında Allah'ın sünneti böyledir

             Allah'ın emri ise biçilmiş bir kaderdir

             39- Onlar, Allah'ın gönderdiklerini tebliğ ederler ve O'ndan korkarlar, Allah'tan başka kimseden korkmazlardı

             Hesap görücü olarak da Allah yeter

             40- Muhammed, sizin adamlarınızdan hiçbirinin babası değildir

             Ama Allah'ın Resulü ve peygamberlerin sonuncusudur

             Allah her şeyi hakkiyle bilendir



             36- "Hiçbir mümin erkek ve kadın için, Allah ve Resulü bir ise hüküm verince seçme hakkı yoktur." Resulullah (s.a.v.) halası "Ümeyye binti Abdulmuttalib"in kızı Zeyneb binti Cahş'i, Zeyd b

             Hârise'ye birbirleriyle evlenmek üzere aday olarak belirlediği zaman, Zeynep ve kardeşi bunu kabul etmemişler, bu âyet bu yüzden nazil olmuş deniliyor ki,



             --- ELMALILI TEFSİR - 368 ---

             yukarıda geçen "Peygamber müminlere canlarından ileridir." (33/6) ayetinin uygulamalarından birisi demektir

             Âyetin burada gelişi Peygamberin hanımlarına yapılan muhayyer bırakma âyeti açısından bir tamamlama, yani Peygamberi bakış açısını gözetmek gerekliliğine bir işaret olduğu gibi, bundan sonraki âyete göre de bir ön giriş mahiyetindedir



             37- Hatırla o zamanı ki, diyordun ona, o kendisine Allah'ı nimet verdiği, Allah ona zeka ve kabiliyet vermiş, senin nezdine sevketmiş, İslam nimeti ile nimetlendirmişti

             Senin de nimet verdiğin kimseye -Allah'ın yardımı ile kendisine türlü bağışlarda bulunduğun, kısaca azad edip hürriyet nimetine erdirdiğin kimseye- ki şimdi ismi gelecek olan Zeyd'dir

             Yani Zeyd b

             Hârise b

             Şurahbîl, annesi Su'da binti Sa'lebe b

             Abdi Âmirî, Benî Ma'n b

             Tay'dendir

             "El-İsabe fî Marifeti's-Sahabe" isimli eserde hayat hikayesi şöyle yazılıdır: Zeyd b

             Harise'nin annesi Su'dâ kendi kavmini ziyarete gitmişti

             Zeyd de beraberinde idi

             Cahiliye devrinde Benî Kayn b

             Cisir süvarileri, Benî Ma'n evlerine baskın yaptılar

             Zeydi kapıp aldılar, anlayışlı bir çocuk idi, Ukaz panayırına getirdiler, satılığa çıkardılar

             Hakîm b

             Huzam, halası Hatice hesabına dört yüz dirheme onu satın aldı

             Hz

             Hatice de Resulullah kendisi ile evlendiği zaman, onu Resulullah'a hibe etti, onu kaybetmiş olan babası Harise: "Zeyd'e ağladım, bilmem ne yaptı

             Sağ mı, ümid olunur mu? Yoksa ecel önüne mi geçti?" diye başlayan acıklı beytler söylemiş, sonra Harise'nin kabilesi olan Kelb kabilesinden birtakım kimseler hacca gelmişler Zeyd'i görmüşler

             Zeyd onlara kendisini tanıtmış, onlar da tanımışlar ve şu beyti aileme götürün demiş:  "Kavmime özlemlerimi bildiririm

             Gerçi uzağım, çünkü Meşair'in yanında beytin civarında kalanlardanım."  Gitmişler babasına bildirmişler ve yerini tarif etmişler

             Bunun üzrine Harise ve kardeşi Ka'b onu kurtarmak için fidyesini alıp yola çıktılar

             Mekke'ye geldiler

             Peygamber (s.a.v.)'i sordular, Mescid'de olduğu söylendi

             Yanına gittiler "Ey Muttalib'in oğlu, ey kavminin efendisinin oğlu! Siz Allah'ın şerefli Harem'inin civarında kalan kimselersiniz

             Siz sıkıntı içinde olanları kurtarır, esirleri doyurursunuz

             Biz sana senin yanındaki çocuğumuz için geldik

             Bize lutfet ve ihsan et

             Takdim edeceğimiz fidyesini kabul eyle

             Serbest kalmasına yardım buyur" dediler

             Resulullah "O kim" buyurdu

             "Zeyd

             b

             Harise" dediler, bunun üzerine (yahut da başkası), "Haydin çağırın onu da muhayyer bırakın, eğer sizi tercih ederse, fidyesiz sizin olsun; yok eğer beni tercih ederse, vallahi ben, beni tercih edene karşı fidyeyi tercih etmem" buyurdu

             Bunun üzerine Zeyd b

             Harise'yi çağırdılar

             Resulullah (s.a.v.) "Bunları tanıyor musun?" buyurdu

             Zeyd: "Evet şu babam, şu amcam" dedi

             Resulullah: "Ben de bildiğinim, sana olan davranışımı ve arkadaşlığımı gördün

             Şimdi ya beni tercih et, ya onları." O zaman Zeyd dedi ki: "Ben sana karşı kimseyi tercih edemem

             Sen benim hem babam, hem amcam yerinesin." Buna karşı babası ve amcası: "Yazık sana ey Zeyd, köleliği hürriyete, babana, amcana ve ehli beytine tercih mi ediyorsun?" dediler

             Zeyd de: "Ben bu zattan öyle şeyler gördüm ki, ona karşı hiçbir kimseyi tercih edemem." diye cevap verdi

             Resulullah bunu görünce, onu Hıcr'e çıkardı

             Ve buyurdu ki: "Şahid olun Zeyd benim oğlumdur, bana varis olacak, ben de ona varis olacağım." Bunu görünce babası ile amcasının da gönülleri hoş oldu, memnun olarak dönüp gittiler."  Bundan böyle ta İslam'a gelene kadar "Zeyd b

             Muhammed" diye çağırılırdı

             Resulullah onu böyle oğul edindiği zaman halası Ümeyme binti Abdulmuttalib'in kızı Zeyneb binti Cahş'ı de daha sonra ona nikah etmişti

             Ondan önce de azadlı cariyesi Ümmü Eymen'i onunla evlendirmiş, ondan oğlu Üsame doğmuştu

             Sonra Zeyneb'i boşadığı zaman, onu, Ukbe b

             Ebi Muayt'ın kızı Ümmü Gülsüm ile evlendirdi ki, bu da anası tarafından Abdulmuttalib'in torunundan, yani Peygamberin hala çocuklarındandı

             Bundan da Zeyd b

             Zeyd ve Rukuyye doğmuştu, sonra Ümmü Gülsüm'ü de boşadı

             Ebu Leheb'in kızı Dürey ile evlendi

             Sonra onu da boşadı

             Hz

             Zübeyr'in kızkardeşi Hind binti Avvam ile evlendi

             Buharî'de yer aldığı üzere İbn Ömer (r.anhüma) "Onları öz babalarına nisbet ederek çağırın" (Ahzab, 33/5) âyeti ininceye kadar Zeyd b

             Harise'ye "Zeyd b

             Muhammed" derdik diye haber vermiştir

             Zührî, "Biz Zeyd b

             Harise'den önce müslüman olan bilmiyoruz" demiştir

             Zeyd b

             Harise "Bedr" ve ondan sonraki savaşlarda Resulullah (s.a.v.) ile birlikte bulunmuş ve nihayet Mute savaşında emîr , yani kumandan olarak şehit olmuştur

             Resulullah (s.a.v.) onu seferlerinin bazısında Medine'de yerine bırakmıştır

             Bera b

             Azib'den rivayet olunduğuna göre, Zeyd b

             Harise: "Ya Resulullah Hamza ile aramızda kadeşlik sözleşmesi yaptık." demiştir

             Hz

             Aişe'den rivayet olunur ki "Resulullah (s.a.v.) Zeyd b

             Harise'yi herhangi bir seriyyede (düşman üzerine gönderilen küçük süvari müfrezesi) gönderdiği zaman mutlaka onu kumandan yapardı

             Ve eğer sağ kalmış olsaydı, onu halife bırakırdı." Buharî'de rivayet olunduğu üzere Seleme b

             Ekvâ (r.a.) demiştir ki: "Peygamberle birlikte yedi gazâ ettim

             Resulullah, onu bize kumandan yapardı." Zeyd'in katıldığı seriyyeler: Önce Karede, sonra Hamum, sonra, Iys, sonra Mutrıf, daha sonra sırasıyla, Hısma, Kurza seriyyeleri olmuş, daha sonra Mute savaşında kumandan olmuş ve bu savaşta ellibeş yaşında iken şehid olmuştur

             Kur'ân'da ondan başka hiçbir sahabi ismiyle söylenmemiştir

             Yine Buharî'de İbn Ömer (r.anhüma)dan rivayet olunduğu üzere, Resulullah (s.a.v) buyurmuştur ki: "O, yani Zeyd, gerçekten kumandanlığa layıktır

             Ve gerçekten en çok sevdiklerimdendir."  Tirmizî ve başka muhaddislerin rivayeti ile Hz

             Aişe demiştir ki: "Bir sefer Zeyb b

             Harise Medine'ye geldi, Resulullah benim odamdaydı, geldi kapıyı çaldı, Resulullah kalktı, ona sarıldı ve öptü."  Bir de İbnü Ömer (r.anhüma) şöyle demiştir: Ömer, Üsâme'ye benden daha çok maaş bağladı

             Kendisine sordum

             O, Resulullah'a senden daha sevgili idi, babası da Resulullah katında senin babandan daha sevgiliydi dedi

             İşte Zeyd böyle çeşitli yönlerden Allah'ın ve Resulü'nün nimetine ermiş bir zat idi

             Burada bunun bu niteliklerle nitelenmesi, nimetin değer ve şükrünü bilecek güzel niteliklere sahip olduğunu tescil ile, gönüldekini kendisine olduğu gibi söylemek için çekinecek bir taraf olmadığına bir dikkat çekmektir

             Yani senin, böyle senden nimet görmüş bir kimseye karşı çekinmene hiçbir sebeb yokken diyordun ki Eşini bırakma, kendi yanında tut

             Yani Zeyneb'i boşama

             Burada tefsirler bu konudaki rivayetlerin arasına şöyle bir paragraf eklemişlerdir: Güya Resulullah (s.a.v.) Zeyneb'i Zeyd'e nikâhladıktan bir zaman sonra, tesadüfen gözü ona ilişmiş, birdenbire güzelliği gönlünde yer etmiş de "Gönülleri çeviren Allah'ı tesbih ederim" demiş

             Zeyneb de tesbihi işitmiş Zeyd'e söylemiş, Zeyd intikal etmiş ve bunun üzerine Zeyneb'le beraberliği uygun görmeyerek Resulullah'a gelmiş: "Ben eşimden ayrılmak istiyorum" demiş

             Resulullah (s.a.v.)de: "Ne var, ondan seni şüpheye düşürecek bir şey mi oldu?" buyurmuş

             Zeyd: "Yok

             Vallahi ben ondan hayırdan başka bir şey görmedim

             Fakat şerefli bir aileden gelmesi dolayısıyla kendisini benden büyük görüyor." demiş

             Ve o zaman Resulullah "Hanımını kendine sıkı tut" buyurmuş

             Ansızın görülen bir güzelin güzelliğini son derece temiz ve ince bir biçimde duyup takdir ederek yaratanın yaratıcılık gücünü tesbih ve tenzih ile ilan etmekte peygamberlerin ismet (günah işlememe) özelliğine aykırı hiçbir durum olmadığından, bu hikayenin gerçekten olmuş olmasını varsaymakta aslında bir sakınca yoktur

             Bununla birlikte birtakım hırıstiyan yazarların dedikodu aracı yapmak istedikleri bu hikaye, Hadis ilmi bakımından, gerçekten olmuş bir olay değildir

             Bir kere rivayet açısından sahih hadis kitaplarında, sahih bir yol ve sened ile rivayet edilmemiştir

             Sonra dirayet, yani hadisin mânâsı açısından, Zeyneb'in güzelliğini Resulullah'ın henüz yeni görüp anlamış olması aklen kabul edilemez

             Zira Zeyneb Resulullah'ın yakın akrabasından olmakla, ta çocukluğundan beri görüp bildiği ve özellikle tesettür edilmemiş bulunduğu için vücud güzelliğini yakından tanıyageldiği bir kadın iken, bunu ilk olarak bu defa görülmüş beğenilivermiş diye anlatmak kendi kendini yalanlayan bir hikayedir

             Doğrusu Resulullah Zeyneb'i önceden biliyordu ve bildiği için onu evlat gibi sevdiği Zeyd'e nikah etmiş idi

             Fakat Zeyneb onurlu bir kadındı

             Zeyd'i kölelikten azad edilmiş olduğundan dolayı kendine denk sayamamış, ona varmak istememişti

             Sırf Resulullahın emrine itaatla ona varmış, fakat gereği gibi ısınamamıştı

             Ara sıra

             Peygamber'e akrabalığından dolayı şerefli olması ve asaletiyle övünerek Zeyd'e karşı büyüklenmek istiyordu

             Gerçekten kumandanlığa layık olarak yaradılmış olan Zeyd buna bir süre sabretti ise de Resulullaha varıp Zeyneb'den ayrılmak istediğini arz eyledi

             Resulllah (s.a.v.)da bunu nefsinde uygun gördüğü halde, birdenbire müsade etmeyip dedi ki: "Hanımını kendine sıkı tut." Ve Allah'tan kork

             Yani kadını boşamanın, önemsiz bir mesele olmadığını, Allah katında sorumluluk getiren bir iş olduğunu düşün, çünkü "Yani Allah katında helallerin en çirkini boşamadır." Bu nasihatlar güzel, fakat böyle derken İçinde de Allah'ın meydana çıkaracağı bir şey gizliyordun

             Boşamasını uygun görüyordun, yahut onu nikahlamayı düşünüyordun da söylemiyordun

             Taberî'de Süfyan b

             Uyeyne kanalıyla Ali b

             Hüseyn'den rivayet edildiğine göre, Allah, peygamberine bildirmişti, Zeyneb ilerde Resulullah'ın hanımlarından birisi olacaktı

             Böyle iken Zeyneb'den şikayete geldiği zaman, ona hanımını kendinde tut demişti

             Çünkü o halde halkı da sayıyordun

             Zeyd'in hatırını sayıyor ve insanlar dedikodu ederler diye çekiniyordun

             Oysa Allah'ı sayman daha uygundu

             Eğer korkacak bir şey varsa, halkı hiç hesaba almayarak yalnız Allah saygısını duyasın

             Yani sırf gizlemek sakıncalı değildir

             Allah için korkacak, Allah'ın emrine aykırı olacak bir şey olsaydı, sade Allah korkusuyla gizlemek de sakıncalı değildi

             Fakat Allah için korkacak bir durum yok iken sırf insanlardan korkarak gizlemek veya Allah korkusuyla birlikte bir de halk korkusu gözetmek, işte hatırlatmanın sebebi budur

             Halktan hiç korkmayarak yalnız Allah korkusunu gözetmek gerekti

             Çünkü Allah'ın ilahi mesajını tebliğ eden peygamberler açıklanacağı üzere Allah'tan başka kimseden korkmazlar

             "Allah'tan korkarlar ve O'ndan başka kimseden korkmazlar." (Ahzab, 33/39)

             Deniliyor ki Peygamber'e karşı en şiddetli âyet bu "İçinde Allah'ın meydana çıkaracağı bir şey gizliyordun" âyetidir

             Hz

             Aişe der ki: "Resulullah (s.a.v.) Allah'ın kitabından bir şey gizleseydi bu âyeti gizlerdi." "İçinde de Allah'ın meydana çıkaracağı bir şey gizliyordun." "İnsanlardan çekiniyordun, oysa Allah'dan çekinmen daha uygundu." Demek ki bu ayet bu şekilde Resulullah'ın doğruluğuna ve pek yüksek olan huşu ve takvasına da açık bir delil oluyor

             Zeyd ondan tamamen ilişiğini kesince, yani senden nimet elde etmiş olan Zeyd, sonunda o hanımı olan Zeyneb'den muradına erince, onu tutmak istemeyip boşadı ve iddeti çıktı

             Ona hiçbir şekilde bir ihtiyacı kalmadı ve bu şekilde Zeyneb açıkta mahrum kaldı

             O zaman biz onu seninle evlendirdik, yani senin çekinmene rağmen nihayet onunla evlenmeni sana emrettik

             Demek ki Peygamber insanlara karşı söylemekten bile kaçındığı bir fiilin açıktan açığa yapılmasına emir almış bulunuyordu

             Şüphe yok ki bu onun iman ve kesin inancını ortaya çıkaran büyük bir imtihandır

             Fakat bu ne için böyle oluyordu? Ne idi? Bu evlendirmede ümmet için önemli bir hüküm hikmeti vardı

             Şöyle ki Oğulluklarının, hanımlarında ilişkilerini kestikleri zaman, müminler üzerine bir darlık olmaması hikmeti için

             Zira sûrenin başında geçtiği üzere, siz oğulluk edinmekle yüce Allah onları gerçekten sizin oğullarınız edivermemiştir

             Şu halde, Nisa Sûresi'nde "Öz oğullarınızın hanımları ile evlenmeniz haram edildi." (Nisa, 4/23) buyruğuna uygun olarak, öz oğulların hanımları ile nikâhlanmak haram edilmiştir, diye oğullukların hanımlarını da gerçekten onlar gibi saymak gerekmez

             Bir kimsenin oğul edindiği evlatlığının hanımını boşayıp iddeti çıktığı zaman, o adamın onunla evlenmesi şer'an caizdir, bunda hiçbir sakınca yoktur

             İşte cahiliyet devrinde kökleşmiş olan bu adetin bu darlığın İslam'da kaldırılması için, ilâhî hikmet Peygamber'in bizzat kendisinde tatbikini gerektirmiş ve bu hikmet için o evlenme emredilmiştir

             Allah'ın buyruğu yerine getirilmiştir

             Onun için bu emir de yerine getirilmiş, Peygamber evlenmiş, Zeynep de Peygamber'in hanımı olmuştur

             Bu şekilde bu evlenmenin meşru olduğu tatbikatla gösterilmiştir



             38- "Müminler üzerine bir darlık olmaması için." (Ahzab, 33/37) diye sebep gösterilmesinden anlaşılır ki, bir ayrıcalık delili bulunmadıkça Peygamber ile ümmet hakkında hüküm aynıdır

             Burada şöyle bir yanlış kanaat hatıra gelebilir: Evlenmek peygambere layık mıdır? Hele birden çok hanımları varken böyle bir daha evlenmek peygamberliğin durumuna, şerefine bir eksiklik vermez mi? Hz

             Yahya ile İsa hiç evlenmemiş oldukları için, ruhbaniyeti tercih etmek isteyen mutaassıp hıristiyanlar bu meseleyi bahane ederek Peygamber'in evlenmelerine dil uzatmak istemişlerdir

             Buna karşı buyuruluyor ki Peygambere Allah'ın lehinde olarak farz ve takdir buyurduğu, yani helal ve mübah kıldığı şeyde bir güçlük, bir darlık olamaz

             Allah'ın helal ve mübah kıldığı hakta hiç kimseye bir yasaklık, bir baskı doğru olmadığı gibi, Peygamber'e de olamaz

             Bundan önce geçenler de Allah'ın sünneti, adeti olarak böyledir

             Bütün geçen peygamberlerde Allah'ın adeti bu, kanunu budur ki, hiçbir peygambere, şeriatında mubah olarak hükme bağlanan şey hakkında güçlük ve baskı yapmamıştır

             Geçen peygamberler de evlenmişler, hem Süleyman ve Davus (a.s.) gibi bazıları pek çok evlenmişler, hiçbirine evlenmek yasak edilmemiş, Yahya ve İsa (a.s.) da kendilerine yasak edildiği için değil, evlenmek farz kılınmadığı, yapılmasında veya yapılmamasında bir güçlük bulunmadığı için evlenmediler

             Ve Allah'ın emri biçilmiş bir kader bulunuyor

             Ezelde bilinip, takdir edilmiş, kat'î, kesin bir hüküm bulunuyor

             Yahut ezelde takdir edilmiş olmakla birlikte, mükelleffin kudretini de çekip almaz, emredilen kimse için de kudret dahilindedir

             Dolayısıyla herkesin takdir edilmiş olan kaderi, başına gelir, bununla birlikte sorumluluğuna engel olmaz



             39- Onlar, o peygamberler ki hep Allah'ın buyruklarını tebliğ ediyorlardı, yani senin gibi Resul idiler

             Ve ondan korkuyorlardı

             Bununla birlikte ruhbaniyet yapmıyorlardı, evleniyorlardı

             Hem de Allah'tan başka hiçbirinden korkmuyorlardı

             Halktan çekinmiyorlardı

             Allah hesap görücü olarak yeter

             Allah korkusu başka bir korkuya ihtiyaç bırakmaz



             40-Sözün özü Muhammed sizin içinizdeki erkeklerden hiçbirinin babası değildir

             Yani kendisinden dünyaya gelmiş olmayan, sizin içinizdeki erkeklerden hiçbirinin gerçek anlamı ile babası olmamıştır

             Bundan dolayı Zeyd'in de gerçekte babası değildir

             Onun için, "Hurmeti musahere" (Evlenme ile meydana gelen akrabalıktan dolayı haramlık) meydana gelmez ve bundan dolayı bir güçlük konusu olmaz

             Gerçi Kasım, İbrahim, Tayyib, Tahir, Mutahher, adında oğullarının babası olmuştur

             Fakat bunlar büluğ çağına erişmeden vefat ettikleri için, ayette geçen "rical" (yetişkin erkek) kavramına dahil olmamışlardır

             Çünkü gerçekte "recul" büluğ çağına erişen erkeğe denir

             Bununla birlikte büluğ çağına ermiş olsaydılar o zaman da "Sizin erkeklerinizden" değil onun erkek çocuğu olurlardı ve yine olumsuzluk ifade eden cümlenin genel kapsamı bozulmazdı

             Yani o zaman da ümmetin içinden hiçbir yetişkin erkeğin "recul"un, geçekten babası olmamış olurdu

             Fakat Allah'ın resulüdür

             Onun için babalardan daha çok şefkatli ve daha çok hayır dileyendir, ebedî hayatın sebebidir

             Bu açıdan her resul ümmetinin babasıdır denilebilir ise de, bu bir mecazî mânâdır

             Mecazın hükümü ve belirtisi de, gerçek mânânın ondan alınmasının sahih olmasıdır

             Doğrusu gerçekten baba değil, fakat babadan daha şefkatli Allah resulüdür

             Hem de peygamberlerin en sonuncusudur

             HÂTEM, Asım kıraatinde "tâ"nın üstünü ile, diğer kıraatlerde esresi ile okunur

             Esre ile hâtim, ismi fail olup hâtim eden, sona erdiren veya mühürleyen demektir

             Mühür de bir şeyin belgelendirilmesi ve tasdiki için sona basıldığından hem son mânâsını, hem tasdik mânâsını içerir

             Şu halde iki kırâet, "Hatemünnebiyyin" niteliğinin iki anlamına ayrı ayrı işaret ediyor

             Yani Muhammed Resulullah hem peygamberleri sona erdiren son peygamberdir, peygamberlerin en sonuncusudur, hem de bütün peygamberleri tasdik ve belgeleyen ilâhî bir mühürdür

             Eğer o gelmeseydi, diğer peygamberler unutulup gidecek tarihte onların varlıklarını ve peygamberliklerinin gerçekliğini ilmen isbat etmek mümkün olmayacaktı

             Çünkü diğer peygamberlerin hayat ve varlıkları tarihin bağrında Muhammed'in hayatı gibi açık ve sağlam olarak bilinmemektedir

             Öyle ki bugün Kur'ân olmasaydı Musa ile İsa'nın bile varlıkları ciddiyetle ispat olunamazdı

             Hz

             Muhammed'in hayatının ve peygamberliğinin tarihte açıklık ve kesinlikle bilinmesi sayesindedir ki, diğer peygamberlerin de geçmişteki peygamberliklerini tasdik için bir belge elde edilmiş bulunuyor

             Aynı zamanda Muhammed (s.a.v) diğer peygamberlerin kendisi hakkındaki müjdelerini gerçekleştirmek itibariyle de onların peygamberliklerini mühürleyen ilahi bir



             --- ELMALILI TEFSİR - 369 ---

             damgadır

             Hz

             Muhammed'in peygamberliği ile insanlık din açısından, ilerlemenin son noktasına erişmiştir

             Ondan sonra başka peygamber beklememeli, Muhammedî nur'u izlemelidir

             Allah her şeyi çok iyi biliyor

             Her şeyi bilip duyuyor

             Onun için bu hükümleri emrediyor

             Meâl-i Şerifi

             41- Ey iman edenler! Allah'ı çokça anın

             42- Ve O'nu sabah akşam tesbih edin

             43- Sizleri karanlıklardan aydınlığa çıkarmak için melekleri ile birlikte üzerinize rahmet ve bereket indiren O'dur ve O, müminlere çok merhametlidir

             44- O'na kavuşacakları gün müminlere esenlik dileği selâmdır

             (Allah) onlar için cömertçe bir mükafat hazırlamıştır

             45- Ey peygamber! Biz seni hem bir şahit, hem bir müjdeci, hem bir uyarıcı olarak gönderdik

             46- Ve hem de izniyle Allah'a bir davetçi ve nurlar saçan bir kandil (olarak gönderdik)

             47- Müminlere müjdele! Onlara Allah'tan bir mükafat vardır..

             48- Kâfirlere ve münafıklara itaat etme, onların ezalarını bırak (aldırma) da Allah'a tevekkül et

             Allah vekil olarak hepsine yeter

             49- Ey iman edenler! Mümin kadınları nikâh edip de sonra onlara dokunmadan boşadığınız zaman, sizin için üzerlerinde sayacağınız bir iddet hakkınız yoktur

             Derhal müt'alarını (mehirleri belirlenmediği takdirde yararlanacakları bir mal) verip onları güzel bir şekilde salıverin

             50- Ey peygamber! Biz bilhassa sana şunları helâl kıldık: Mehirlerini vermiş olduğun eşlerini, Allah'ın sana ganimet olarak ihsan buyurduklarından sahip olduğun cariyeleri, amcalarının kızlarından, halalarının kızlarından, dayılarının kızlarından, teyzelerinin kızlarından seninle beraber hicret etmiş olanları, bir de mümin bir kadın kendini peygambere hibe ederse, peygamber nikâh etmek istediği takdirde, onu başka müminlere değil de sadece sana mahsus olmak üzere helâl kıldık

             Onlara eşleri ve cariyeleri hakkında neyi farz kıldığımızı biliyoruz

             Bunlar sana hiçbir darlık olmaması içindir

             Allah, çok bağışlayıcıdır, çok merhamet edicidir

             51- Onlardan dilediğini geri bırakır, dilediğini yanına alırsın

             Sırasını geri bıraktığın kadınlardan dilediğini yanına almanda da sana bir günah yoktur

             Onların gözleri aydın olup üzülmemelerine ve kendilerine verdiğin ile hepsinin hoşnut olmalarına en elverişli olan budur

             Allah kalblerinizdekini bilir

             Allah her şeyi bilir ve yumuşak davranır

             52- Bundan başka kadınlar sana helâl olmaz

             Bunları başka eşlerle değiştirmek de olmaz

             İsterse güzellikleri hoşuna gitsin

             Ancak sahip olduğun cariyen başka

             Allah her şeye gözcü bulunuyor



             41-47- Çok zikir, zamanlara üstün gelen, ve takdis (ululama) temcid (Ululama), tehlil (la ilahe illallah sözü) tahmid (Hamd etme, elhamdülillah deme) gibi Allah'a layık zikrin çeşitlerini içine alır

             Bununla birlikte zikir çeşitleri içinde tesbih'in (sübhanellah kelimesini söyleyerek Allah'ı ululama) vakitleri içinde sabah ile akşamın özellikle önemi ve faziletine işaret için de ve sabah-akşam O'nu tesbih edin buyurmuştur

             Çünkü "tesbih" zikirlerin temeli, sabah ile akşam da meşhur zamanlardır

             Bununla birlikte sabah akşam ifadeleri Türkçe'de olduğu gibi Arapça'da da bütün vakitleri içine almakla, devam anlamına kinaye de olur

             Öte yandan zikir ve "tesbih" namazı dahi kapsar

             Hem kendisi, hem de melekleri üzerinize, "salat" yağdırıyor

             SALAT, Allah'tan rahmet, meleklerden istiğfar, müminlerden dua demektir

             Burada aynı fiilin, Allah'a ve meleklerine isnad edilmiş olması açısından rahmet ve istiğfarı kapsayan özel bir yardım mânâsını ifade etmesi gerekir

             O'na kavuşacakları gün, öldükleri veya kabirden çıktıkları, yahud cennete girdikleri gün esenlik dilekleri selamdır

             Her türlü sakınca, afetlerden selamet, uzaklık haberidir

             Güzel bir mükafat cennet, bir şahit, tanık olmak üzere

             Allah'ın birliğine şahit, Allah'a nasıl kulluk edileceğine delil gösterilecek örnek ümmetin, tasdik, yalanlama, uymak veya uymamak gibi durumlarına, amellerine, yarın ahırette ilâhî huzurda tanıklık edecek şahit Allah'ın izniyle bir davetçi, Allah'ın birliğine ve iman vacip olan sıfat ve hükümlerine iman ile rızasına, O'na kavuşmaya, doğru gitmeye çağırıcı, hem de kendi kendine değil, Allah'ın izni ve müsadesiyle yardım ve başarılı kılması ile çağırıcı

             Yukarıda "Ey Peygamber! Biz seni tanık müjdeci ve uyarıcı olarak gönderdik." (Ahzab, 33/45) buyrulduğu halde, burada bir de "O'nun izni ile" kaydı ile kayıtlanması, bu çağrının Allah tarafından özellikle yardım olmayınca yapılamayacak gayet zor bir iş olduğuna işaret ifade eder

             Nurlandırıcı, aydınlatıcı parlak bir kandil, cehalet ve şaşkınlık karanlıklarında akılları, gönülleri aydınlatıp doğru yolu gösteren bir ışık Allah'tan büyük bir lütuf

             Allah'ın Muhammed ümmetine vaad edilmiş olan lütuf ve ihsanı, başka ümmetlere verilmiş olandan çok fazla ve çok büyüktür



             48- Kâfirlere ve münafıklara itaat etme

             Davet görevini yerine getirirken onlara dost gibi görünmek, alçaktan almak, tebliğde yumuşak davranmak, uyarıda hoşgörü göstermek yasaklanıyor

             Yasaklama ve uzaklaştırma, abartı ile onları heyecana getirmek için, mânâ, itaat etme biçiminde olumsuz olarak ifade edilmiş ve Allah'ın emirlerini tebliğde bir parça hoşgörü, kâfirlere ve münafıklara itaat etmek mânâsında olduğu anlatılmıştır

             Çünkü kâfirler ve münafıklar O'nu arzu etmezler

             Ve onların eziyetlerini bırak

             Burada eziyet kelimesi failine muzaf olarak "Onların eziyetlerini bırak, aldırma" anlamı açık ve belli; mefülüne muzaf olması, yani "onlara eziyet etmeyi bırak" mânâsı ise ihtimal dahilindedir

             Yani bundan dolayı, onların sana yaptıkları ve yapacakları eziyetlere, rahatsızlıklara aldırma, kafana takma veya itaat etme, fakat eziyet etmeye de kalkışma

             Ve Allah'a güven, gerek bunlarda ve gerek bunlar gibi yapacağın ve bırakacağın her hususta kendini Allah'a ver, yardımı O'ndan iste, O'na dayan

             Güvenilecek bir vekil olarak Allah sana yeter

             Bütün durumlarda kendisine işlerin havale edileceği ancak O'dur

             O hepsine yeterlidir

             Zamir getirilecek yerde Yüce Allah'ın isminin getirilmesi, sebep bildirme ve en son gelen bu cümlenin önceki cümlelerden bağımsız olduğuna işaret etmek içindir

             Peygamber (s.a.v.) şahit, müjdeci, Allah'a çağırıcı, aydınlatan bir kandil diye beş nitelik ile nitelendiği gibi bunlara karşılık birer hitap ile de kendisine seslenilmiştir

             Ancak "şahit" hepsine dağıtıldığı için, karşılığı ayrıca açıkça söylenmemiş veya müjdelemenin anlamı ile yetinilmiştir

             "Uyarıcı olma" niteliğine karşılık "itaat etme, bırak" Allah'a çağıran niteliğine karşılık "Allah'a güven" aydınlatan kandil niteliğine de "Allah'ın yetmesi" karşılık olarak getirilmiştir

             Çünkü bu haber vermede de yetinme ile bir emir mânâsı vardır

             Ve bununla o kandilin ışığının, doğrudan doğruya Allah'tan olduğuna düzgün ve çok güzel bir işaret yapılmıştır

             "Onun yağı kendisine bir ateş dokunmasa da hemen hemen ışık verir

             Nur üstüne nurdur." (Nur, 24/35)



             49- "Ey iman edenler..." Sûrenin başından beri Peygamber'e olan her "Ey Peygamber" nidasını, müminlere bir "Ey iman edenler" seselenişi izlemiştir

             Bu şekilde bu sûrede de bir peygambere, bir ümmetine seslenen beş "ey peygamber", altı "ey iman edenler" hitabı birbirini takip etmiştir

             Mümin kadınları nikah ettiğiniz, kitap ehli olan kadınlarda da hüküm böyledir

             Fakat müminlere yaraşan mümin kadınları nikahlamak ve başkalarından soyunu korumak olduğunu anlatmak için, yalnız mümin kadınlar zikredilmiştir

             Sonra da onları kendilerine dokunmadan boşadığınız zaman "dokunmak"tan maksat, onlarla cinsel birleşmede bulunmaktır

             Ancak "halvet-i sahiha" yani hiçbir engel olmaksızın kadınla tenhada başbaşa kalmak da o mânâdadır

             Çünkü gizli şeylerin açık belirtisi o şeyin yerine geçer

             Dolayısıyla halvet-i sahiha veya cinsel birleşme olmaksızın sırf dokunma olmuşsa dokunulmamış sayılır

             Sizin için üzerinde saydıracağınız bir iddet hakkınız yoktur

             Bundan anlaşılır ki, kadınların iddet beklemesi esas itibarıyla kocaların hakkıdır

             Onun sperminin korunması içindir

             O sebeple şer'î bir

             haktır

             Bu nedenle cinsel birleşme olmayınca o hak meydana gelmez

             Derhal kendilerine müt'alarını verin

             Bakara Sûresi'nde geçtiği üzere müt'anın vacip olması mehir belirlenmediği takdirdedir

             Mehir belirlenmişse, onun yarısı gerekir

             Bununla birlikte bu âyetin mutlak ifadesine göre o şekilde de mut'a vacip değil ise de müstehap olduğu hakkında Hanefi mezhebinde bir rivayet vardır

             (Müt'anın tarifi hakkında Bakara Sûresi'ndeki: "Onları zengin olanlarınız kendi gücü oranında, darda bulunanınız da kendi halince olmak üzere maruf bir müt'a ile faydalandırınız." (2/236) âyetine bkz.)

             50- Ey Peygamber! Biz sana özellikle şunları helal kıldık

             Bu âyette, peygambere, layık ve faziletli olan hanımlar zikredilmiş ve beyan buyurulmuştur

             Çünkü;  1- "Ecir"lerini yani, mehirlerini verdiğin hanımların

             Şüphesiz mehıri verilmiş olan hanımın gönlü verilmeyenden daha hoştur

             2- Bir kimsenin bizzat kendisinin katıldığı savaşta ganimet olarak sahip olduğu cariye, elbette satın aldığı cariyeden daha temiz ve daha şüphesizdir

             3- Kendisi ile birlikte hicret eden akrabaları da hicret etmeyenlerinden daha şereflidir

             Bununla birlikte bazılarının dediği gibi, mehrin önce verilmesi peygamberin özelliklerinden olması da ihtimal dahilindedir

             Nitekim amca ve hala, dayı ve teyze kızlarının helal olmasında seninle birlikte hicret edenler, diye kayıtlanmasında Peygamberin özelliğinin olması ağır basmaktadır

             Bunu şu rivayet de destekler: Ebu Talib'in kızı Ümmühanî şöyle demiştir: "Resulullah (s.a.v.) önceleri, benimle evlenmek istemişti, ben özür diledim; o da özürümü kabul etti

             Sonra da Allah Teâlâ bu âyeti indirdi; ben ona helal olmadım

             Çünkü ben onunla hicret etmemiştim

             Ben Tuleka'dan, yani serbest bırakılanlardandım." Bunun gibi Ve kendisini Peygambere hibe eden mümin bir kadın, yani kendisinin mehirsiz olarak Peygambere nikahlanmasına razı olan kadın, fakat bu mutlak değil, Peygamber O'nu nikah etmek istediği takdirde, böyle mehirsiz olarak nikah da Peygamberin özelliklerindendir

             Bazıları Meymune binti Haris, Zeyneb binti Huzeymetel-Ensariye, Ümmü Şerike binti Câbir ve Havle binti Hakîm, bu şekilde kendilerini bağışlamışlardı demiş ise de, İbnü Abbas bunun gerçekten meydana gelmediğini, yani Peygamberin bu şekilde hiçbir kadın ile evlenmediğini söylemiştir

             Bütün bunlar sırf sana mahsus olmak üzere helal kılındı müminlere değil, çünkü zikrolunan kayıtlarla hepsinin helal olması diğer müminler hakkında gerçekleşmiş değildir

             Sayıca da, şekilce de fark vardır

             Onlara hanımları ve "mülk-i yeminleri" olan cariyeleri hakkında farz kıldığımız, takdir buyurup karara bağladığımız hükümleri gerçekten bilmişizdir

             Yani onlara layık olanı menfaat ve yararlarını bilerek takdir etmişiz ve bildirmişizdir ki, Nisa Sûresi'nde geçtiği üzere dörde kadardır, onun için bu beyan olunanları diğer müminlere değil, sadece sana helal kıldık

             Şunun için ki sana hiçbir zorluk, bir darlık olmasın

             Olmasın da kalbin huzur içinde ilahî vahyin ortaya çıktığı yer olsun



             51- Onlardan dilediğini geriye bırakırsın

             Dilediğini de yanına alırsın

             Birden çok hanımı olanlara sıra ile bir nöbet izlemek vaciptir

             Buna "Kasm" denilir

             Fakat Peygamberin özelliklerinden olmak üzere ona "Kasm" vacip kılınmayıp kendi dilemesine bırakılıyor

             Azlettiğin, yani bıraktığın yahut boşadığından arzu ettiğine dönmen durumunda da üstüne bir günah yoktur

             Bu hüküm, yani tertib üzere nöbetle "Kasm" sana vacip kılınmayıp böyle senin arzu ve dilemene bırakılması onların gözlerinin aydın olmasına ve gözleri aydın olup da üzülmemelerine ve senin kendilerine verdiğin ile yaptığın davranış ve ihsan ile hepsinin hoşnud olmalarına daha elverişlidir

             Çünkü o, bir kere hepsinin eşit oldukları bir hükümdür, sonra sen aralarını eşit tutar "Kasm" yaparsan, onu senin bir ihsanın bilerek sevineceklerdir

             Ve eğer bazısını tercih edecek olursan, onu da Allah'ın bir hükmüyle yaptığını bilecekler, yine gönülleri hoş olacaktır

             bundan anlaşılır ki hanımları sevindirmek, gönüllerini hoş etmek de şeriatın gözettiği maksatlardandır

             Kalblerinizdekini Allah bilir

             Hatırınızdan neler geçiyor, gönüller neler istiyor, ne duyguda, ne niyette bulunuyor hepsini bilir

             Onun için kalplerinizi de güzel tutmaya çalışın

             "Allah her şeyi bilir ve yumuşak davranır."ALÎM, mübalağa ile alîm, çok, pek çok bilir; onun için gizli açık neyiniz varsa bilir

             Fakat halimdir, ceza vermekte acele edivermez, mühlet verir, ihmal etmez; o halde cezanın geri bırakılmasından dolayı aldanmamalı ve çok titizlik etmemelidir



             52- Sana bundan öte kadınlar helal olmaz

             Muhayyer kılınıp da seni tercih eden dokuz hanımından başka kadınla evlenmek caiz olmaz

             Bu hanımlar, Aişe binti Ebi Bekr, Hafsa binti Ömer, Ümmü Habibe binti Ebî Süfyan, Sevde binti Zem'a, Ümmü Seleme binti Ebi Ümeyye, Safiyye binti Huyeyyi'l-Hayberiye, Meymune binti'l-Harisi'l-Lilâliye, Zeyneb binti Cahşi'l-Esediye, Cüveyriye binti'l-Hârisi'l-Mustalikıyyedir

             Allah hepsinden razı olsun

             Onları başka hanımlara değiştirmen de olmaz

             Yani bunları boşayıp yerlerine başka kadınlarla evlenmen de caiz olmaz

             Onlar Allah ve Resulü'nü seçtikleri için Allah Teâlâ da onlara böyle ikram ve lutufda bulunmuş, Resulullah (s.a.v.)de vefatına kadar sadece bu hanımlarla evli kalmış vefatında da onlar müminlerin anaları olarak kalmışlardı

             Güzellikleri hoşuna gitse bile

             Alacağın kadınların güzellikleri, senin takdirine layık olmaları varsayılsa bile helal olmaz

             İbni Atiyye tefsirinde der ki: Bu ifade, bir adamın evlenmek istediği kadına bakmasının caiz olduğuna delildir

             Nitekim Mugire b

             Şu'be ve Muhammed b

             Mesleme hadisleriyle Sünen'de de varid olmuştur

             Ancak elinin altında bulunan cariyeler hariç

             Çünkü onlar helal bununla birlikte Allah her şeyi gözetliyor

             Onun için O'ndan korkmalı, koyduğu sınırları aşmamalı, helalden harama geçmemeli

             Yukardaki ayetin eki mahiyetinde olan bu son cümle, yukarsını tamama erdirirken aşağısına bir ön giriş oluyor

             Peygambere bu seslenişten sonra evi ve hanımları hakkında hukukî düzenlemelerle ilgili olmak üzere, insanların gözetmekle yükümlü oldukları görevleri beyan için, genel olarak bütün iman edenlere şöyle sesleniliyor:  Meâl-i Şerifi

             53- Ey iman edenler! Peygamberin evlerine vaktine bakmaksızın ve yemeğe izin verilmedikçe girmeyin

             Fakat çağırıldığınız vakit girin

             Yemeği yediğinizde de hemen dağılın

             Sohbet etmek için de izinsiz girmeyin

             Çünkü bu haliniz peygambere eziyet veriyor, ama o sizden utanıyor

             Fakat Allah gerçeği söylemekten utanmaz

             Hem O'nun hanımlarına bir ihtiyaç soracağınız vakit de perde arkasından sorun

             Böyle yapmanız hem sizin kalbleriniz ve hem de onların kalbleri için daha temizdir

             Hem sizin Resulullah'a eziyet etmeye hakkınız yoktur

             Ondan sonra hanımlarını da ebediyyen nikâh edemezsiniz

             Çünkü bu Allah katında çok büyük bir günahtır

             54- Siz bir şeyi açıklasanız da gizleseniz de şüphe yok ki Allah her şeyi bilmektedir

             55- Onlar (peygamberin eşleri) için babaları, oğulları, kardeşleri, erkek kardeşlerinin oğulları, kız kardeşlerinin oğulları, kendi kadınları (kadın dostları) ve sahip oldukları köleleri hakkında bir günah yoktur

             Bununla beraber (ey Peygamberin hanımları) Allah'tan korkun

             Çünkü Allah her şeye şahit bulunuyor

             56- Gerçekten Allah ve melekleri Peygambere salât ederler

             Ey iman edenler! siz de ona teslimiyetle salât ve selâm edin

             57- Şüphesiz ki Allah'a ve Resulü'ne eziyet verenlere Allah hem dünyada, hem ahirette lânet etmiştir

             Onlara aşağılayıcı bir azab hazırlamıştır

             58- Mümin erkeklere ve mümin kadınlara yapmadıkları bir şeyden dolayı eziyet edenler de bir iftira ve açık bir günah yüklenmişlerdir



             53- "Ey iman edenler! Size izin verilmedikçe peygamberin evine girmeyin..." Ümmetin Peygamber ile ilgili durumu iki şekildedir: Birisi Peygamberle başbaşa olduğu durumdur

             O zaman vacip olan onun rahatsız etmemektir

             İşte bu sûrenin 53

             âyeti olan "Ey iman edenler! Peygamberin evlerine yemeğe çağrılmaksızın vakitli-vakitsiz girmeyin" emri ile



             --- ELMALILI TEFSİR - 370 ---

             bu, beyan buyuruluyor

             İkincisi ise Peygamber (s.a.v.) insanların arasında bulunduğu esnadadır

             O zaman vacip olan da ona hürmet göstermektir

             Yine bu sûrenin 56

             âyeti" olan "Ey iman edenler! Siz de ona salat ve selam getirin" ayetiyle de bu beyan buyruluyor

             Nur Sûresi'nde de "Ey iman edenler! Kendi evlerinizden başka evlere izin alıp sahiplerine selam vermeden girmeyin." (Nur, 24/27) buyurulmuş, kendi evlerinizden başka evlere sahiplerinden izin almaksızın girmeyiniz diye yasaklama getirilmişti

             Bu hüküm genel nitelikli olduğu için, elbette Peygamberin evlerini dahi kapsıyordu

             Fakat "Peygamber müminlere canlarından ileridir

             Onun eşleri de müminlerin anneleridir." (Ahzab, 33/6) buyurulmakla, Peygamberin müminlere canlarından daha ileri ve hanımlarının onların anneleri olması, müminlerin Resulullahı'ın evine kendi evleri gibi izin almaksızın girebilmelerine caizlik verecek zannedilebilirdi

             İşte bu ayet hem böyle bir zanna yer olmadığını anlatıyor, hem bu vesileyle Resulullah'ın eşlerine "hicab"ı (tesettürü) emrediyor, hem de müminlerin anneleri olmalarının mânâsını açıklıyor

             Âyetten anlaşıldığına ve İbnü Abbas'tan rivayet olunduğuna göre, birtakım kimselere zaman zaman Resulullah'ın evinde yemek yediriliyordu

             Bunlar bazen, yemekten önce yetişinceye kadar bekliyorlar, yemekten sonra da hemen çıkıp gitmiyorlar, Resulullah (s.a.v.) sıkılıyordu, bu ayet nazil oldu

             Hz

             Zeyneb ile evlendiği zaman yapılan düğün yemeğinde nazil olduğu da Buharî, Tirmizî ve başka kitaplarda Hz

             Enes'ten rivayet olunmuştur

             Sizin için yemeğe izin verilmedikçe, denilmeyip denilmesi, izin kelimesinin içine davet manasını da yüklemek içindir

             Beydâvî'nin ifadesine göre bu mânâ yüklemenin sebebi de, izin verilse bile yemeğe çağrılmadan varmanın güzel olmayacağına işaret etmek içindir

             Yemek zamanına bakmaksızın veya yemeğin olmasını gözetmeksizin veya gözetmemek üzere girmeyin

             İNÂ, bir şeyin zamanı gelip çatmak, yahut bir şey kemaline erip yetişmek mânâlarına gelir

             Burada ikisiyle de tefsir edilmiştir

             Bu "bakmaksızın" kaydı "Girmeyiniz" fiilinin fâilinden haldir

             Yani zamanı gözetmemeniz, beklememeniz üzere, size yemeğe izin verilmedikçe girmeyin

             Fakat çağrıldığınız zaman da girin

             Zamanından önce de olsa girin

             Fakat yemeği yediğiniz zaman da hemen dağılın

             Hiç durmayın

             Söz dinlemek veya sohbet etmek üzere izin verilmedikçe girmeyin

             Bu da üzerine atfedilmiştir

             Bizim anlayışımıza göre, bu kaydın yararı, yemekten başka maksatlar için de izinsiz girmenin yasaklığını genellemektir

             Çünkü o izinsiz, zamansız giriş ve duruş Peygambere eziyet veriyordu

             Evini daraltıyor, ev halkını sıkıyordu; fakat sizden utanıyor, girmeyin çıkın demekten sıkılıyordu

             Halbuki Allah gerçeği söylemekten çekinmez, sıkılmaz

             Yani Nûr Sûresi âyeti gereği, başkasının evine izinsiz girenlerin ve ihtiyaçtan fazla duranları çıkarılması bir haktır

             O halde Allah'ın söylediği gibi söylemekten sıkılmamak gerekir

             Şayet size "Geri dönün' denilirse dönüp gidin

             Bu sizin için daha temizdir." (Nûr, 24/28) İzin ile girdiğinizde de kadınlara bir meta, gerekli bir şey soracağınız veya isteyeceğiniz zaman artık onlara bir "hicab", yani görülmelerine engel bir perde, bir siper arkasından sorun

             Bundan böyle "harem", farz kılınmışıtır ki, o zamana kadar Araplar da adet değildi

             Öyle yapmanız, izinsiz girmemek, çabuk dağılmak, hareme soracağınızı perde arkasından sormak hem sizin kalbleriniz, hem onların kalbleri için daha fazla temizliktir

             Şeytanî düşüncelerden, vesveselerden uzaklaşırsanız, hem kadınların, hem erkeklerin iffet ve ismet hisleri daha fazla yükselir, edeb, nezihlik, takva, hürmet gösterme artar

             Hem Resulullah'ı üzmeniz, incitmeniz sizin için doğru ve caiz olamaz

             Ona hak ve yetkiniz olmadığı gibi, size yaraşmaz ve hakkınızda iyi olmaz

             Onun için onu incitmesi düşünülen durumların ve hareketlerin hepsinden sakınmalı hiçbirini caiz görmemelisiniz

             Onun arkasından, yani vefatından sonra hanımlarını nikahlamanız asla olamaz

             İşte onların müminlerin anneleri olmalarının asıl mânâsı budur

             Öz anneler gibi nikahlarının ebediyen caiz olmamasıdır

             Çünkü o günah, Peygamberi üzmek, buna dahil olmak üzere o vefat ettikten sonra hanımları ile nikahlanmak günahı Allah katında çok büyük bulunuyor

             Peygambere kasten eziyet etmek inkâr olduğu gibi, hanımları ile nikahlanmayı, helal saymak da öyledir

             Resulullah, vefatında da Allah katında öyle muazzam ve öyle saygı gösterilmesi vacip olandır



             54- Siz bir şeyi açıklasanız da gizleseniz de gerek eziyet kabilinden olsun, gerek saygı gösterme, gerek iyilik, gerek kötülük herhangi bir şey, Allah onu bilir

             Çünkü Şüphesiz Allah her şeyi biliyor

             Onun için ne yapacağını da bilir

             Rivayet olunuyor ki bu hicab âyeti nazil olunca babalar, oğullar, akrabalar, "ya Resulullah bizler de mi onlara perde arkasından konuşacağız?" demişler

             Onun üzerine de bu ayet nazil olmuş



             55- Onlara, yani hanımlar üzerine şunlarda günah yok ne atalarında ki, babalar ve bütün dedeler, amca ile dayı da bu hükümdedir

             Bununla birlikte bu ikisi açıkça belirtilmediği için, bazı bilginler amca ve dayı yanında başörtüsüz oturmayı mekruh görmüşlerdir

             Nur Sûresi'ne de bakınız

             Ve kendi kadınlarında, kadınların kadınları, genel olarak akrabalarından olan kadınlarla tanıdıkları müslüman kadınlar bununla birlikte Allah'tan korkun, iyi korunun, takvalı, ihtiyatlı bulunun ey Peygamberin eşleri Çünkü Allah her şeye karşı şahit bulunuyor

             Buharî şerhi Aynî'de Kadı Iyaz'ın beyanına göre denilir ki: Peygamberin hanımlarına özel olan hicab, yüz ve ellerde dahi ihtilafsız olarak kendilerine farzdı

             Onun için ne şahitlik, ne diğer sebeble yüzlerini ve ellerini açmaları kendilerine caiz olmadığı gibi, çıktıkları zaman şahıslarını ortaya koymak da caiz değildi

             Nitekim Hz

             Hafsa babası vefat ettiği gün, çıktığında şahsını örtmüştü

             Vefatında da üzerine bir kubbe bina edilmişti



             56- Çünkü Allah ve melekleri Peygamberi hep salat eder dururlar

             Allah Teâlâ rahmet ve nimet vermesi ile, melekler istiğfarları ile ve hizmetleriyle Peygambere daima ikram etmektedirler

             Bu sayede yukarda "Sizi karanlıklardan aydınlığa çıkarmak için, üzerinize melekleriyle beraber rahmetini gönderen Allah'tır." (Ahzab, 33/43) buyurulduğu üzere müminlere ilâhî feyz inmektedir

             Ey iman edenler! Sizler ona salat ve selam getirin, selamlayarak teslim olun

             gibi dualarla onun üzerine Allah'ın salavatını, rahmetini ve bereketlerini niyaz edin

             Ve selam vererek ona hürmet edin

             Ve bir mânâya göre, hiç incitmeyerek teslim olun, boyun eğin.Bu âyet gösterir ki Peygamber'e salavat getirmek farzdır

             Ancak tekrarına değinilmemiştir

             Sahih olan budur ki, ismi zikrolundukça vacip olur

             Bu hususta birçok hadisler rivayet olunmuştur

             Bu cümleden omak üzere Resulullah (s.a.v.) buyurmuştur ki: "Yanında adım zikrolunup da bana salavat getirmeyen kimsenin burnu sürtülsün." Yine buyurmuştur ki: "Allah Teâlâ benim için iki melek görevlendirmiştir

             Ben bir müslümanın yanında anıldım da bana salavat getirdi mi, mutlaka o iki melek ona 'Allah seni bağışlasın' derler

             Allah Teâlâ ve diğer melekleri de o iki meleğe cevap olarak 'Amin' derler

             Bir müslümanın yanında adım zikrolunduğunda da bana salavat getirmedi mi, mutlaka o iki melek: 'Allah seni bağışlamasın' derler

             Yüce Allah ve öteki melekleri de o iki meleğe cevaben 'Amin' derler." Bazıları Resulullah'ın adı tekrar tekrar anılsa bile bir mecliste bir kez vacip olur demişlerdir

             Nitekim Secde ayetinde de böyledir

             Bunun gibi her duanın başında ve sonunda da vaciptir

             Namazda diye salavat okumak biz Hanefilerce vaciplerden değil, sünnettir

             İbrahim Nehai'den rivayet edilmiştir: "Sahabeler, teşehhüddeki ile yetinebilirlerdi" demiştir

             Fakat Şafiî Hazretleri: "Namazın caizliği için salavat şarttır, vaciptir demiştir

             Sahabeler: "Ya Resulullah selam vermeyi biliyoruz

             Fakat 'salat'ı nasıl getireceğiz?" demişler

             O zaman namazda okunan salavat duası müslümanlara öğretilmiştir

             Peygamberlerden başkasına salavat, Peygambere tabi olarak caiz olursa da başlıbaşına birisine salavat getirmek mekruhtur

             Çünkü örfte peygamberlerin şiarıdır

             Nitekim aziz ve celil olmakla birlikte hakkında "azze ve celle" denmez



             57- Çünkü Allah ve Resulüne eziyet edenler

             Allah'a eziyet tabiri mecazdır

             Allah hakkında uygun olmayan söz söyleyen veyahut Allah'ın razı olmayacağı fiiller yapan veya Allah'ın sevdiği kullarına eziyet eden demektir

             Allah onları lanetlemiş, rahmetinin alanından uzaklaştırmış

             Dünyada da ahirette de

             Dünyada melunlukları hayır ve doğru yoldan mahrumiyetleridir

             Ve onlara hakir kılıcı, zelil edici bir azab hazırlamıştır



             58- Erkek müminlere ve kadın müminlere kazanmadıkları, yani sebeb olmadıkları, hak etmedikleri bir şekilde eziyet edenlere de mutlak eziyet maddî ve manevî ve fiilî eziyetten daha geneldir

             "Kazanmadıkları ve sebeb olmadıkları" kaydı da, kazanma ve hak etmeye göre, "had vurmak" (şeriatça verilen ceza) ve ta'zir yapmak (şer'an belirlenmiş cezası bulunmayan bir suçu işleyene takdir edilerek verilen ceza) gibi, adaletle iyiliği emir ve kötülükten sakındırmak için, verilen cezaların hüküm dışı bırakılması içindir

             Allah ve Resulü hakkında ise, öyle bir "Hak etme" düşüncesi asla var sayılamaz

             Onun için Allah'a ve Resulü'ne her ne şekilde olursa olsun eziyet edenler mutlaka lanete uğramış ve aşağılayıcı azabı hak ettikleri gibi, erkek müminlere ve kadın müminlere de hak etmedikleri bir şekilde eziyet edenler bir iftira yüklenmişlerdir

             İşitenin donakalacağı çirkin bir yalan, çirkin bir isnat ve iftira ki sözle olan eziyette bu iftira açık, fiilî olan eziyette ise zımnî olur

             Hem açık bir günah, besbelli bir vebal

             Münafıklardan ve fasıklardan bir takım çapkınlar, geceleyin tuvalet ihtiyaçlarını gidermek için dışarı çıkan kadınları takip eder, cariyelere söz atarak sataşırlarmış

             Kılık farkı olmadığı için bu arada bilmeyerek veya bilmezden gelerek hür kadınlara dahi takılır eziyet verirlermiş

             Bundan sonraki gibi bu ayetin de bu sebeble nazil olduğu söylenmiştir

             Bundan dolayı imanlı hür kadınların kendilerine söz getirmemek, eziyet gelmemesine vesile olmak üzere vakar ve haysiyetle tanınmaları için tam bir tesettür ile örtünmeleri emrolunarak buyuruluyor ki: Meâl-i Şerifi

             59- Ey peygamber! Hanımlarına, kızlarına ve müminlerin kadınlarına hep söyle de cilbablarından (dış elbiselerinden) üzerlerini sımsıkı örtsünler

             Bu onların tanınmalarına, tanınıp da eziyet edilmemelerine en elverişli olandır

             Bununla beraber Allah çok bağışlayıcıdır, çok merhamet edicidir

             60- Andolsun ki, eğer münafıklar ve kalblerinde bir hastalık olanlar ve Medine'de dedikodu yapanlar, bu yaptıklarından vaz geçmezlerse, mutlaka seni onlara musallat ederiz

             Sonra seninle orada az bir zamandan fazla komşu kalamazlar

             61- Melun olarak nerede bulunurlarsa yakalanırlar ve öldürülürler

             62- Allah'ın bundan önce geçenler hakkındaki kanunu budur

             Ve sen Allah'ın kanununu değiştirmeye asla çare bulamazsın

             63- İnsanlar sana kıyamet saaatini soruyorlar

             De ki: "Onun ilmi ancak Allah'ın nezdindedir

             Ne bilirsin belki kıyamet yakında olur."  64- Şu muhakkak ki, Allah kâfirleri lânetlemiş ve onlara çılgın bir ateş hazırlamıştır

             65- (Onlar) orada ebedî kalırlar ve ne bir dost bulabilirler, ne de bir yardımcı

             66- O gün yüzleri ateş içinde çevirilirken: "Ah keşke Allah'a itaat etseydik, peygambere itaat etseydik!" derler

             67- Yine derler ki: "Ey Rabbimiz! Biz beylerimize ve büyüklerimize itaat ettik de bizi yanlış yola götürdüler."  68- Ey Rabbimiz! Onlara azabın iki katını ver ve kendilerini büyük bir lânet ile lânetle."

             59- Ey Peygamber! Hanımlarına da, kızlarına da, bütün müminlerin kadınlarına da söyle

             Görülüyor ki, burada yalnız Peygamberin hanımlarına ve kızlarına değil, Nur Sûresi'ndeki "Baş örtülerini yakalarının üstüne koysunlar, zinet yerlerini göstermesinler." (Nûr, 24/31) âyeti gibi müminlerin kadınları dahi bu hükmün kapsamına dahil edilmiştir

             Bununla birlikte müminlerin kadınlarında aslolan hürriyet olduğu için, bundan kastolunanın hür kadınlar olduğu beyan edilmiştir

             Araplarda tesettür adet değildi

             Cahiliyet devrinde kadına hürmet yoktu

             Eski cahiliye kadınlarında erkeklerin dikkatlerini çekecek şekilde göz alıcı biçimde açık saçık çıkan, açılıp saçılan orta malı olanlar bulunurdu

             Bundan dolayı kız çocuklarını diri diri gömenler olmuştu

             İslam ise kadının şanını iffet ve ısmetle, vakar ve haysiyetle yükseltiyordu

             Nur Sûresi âyetleri "Mümin erkeklere söyle, gözlerini sakınsınlar" (Nur, 24/30) ve "Mümin kadınlara da söyle, gözlerini sakınsınlar." (Nur, 24/31), mümin erkeklerin ve mümin kadınların, yani bir cinsin karşı cinse göz dikmeyip, bakışlarını kısarak edeblerini ve iffetlerini korumayı öğreterek terbiyelerini yükseltmiş olduğu gibi, burada da imanlı hür kadınların hiçbir şekilde eziyete uğramamalarını pekiştirmek için buyuruluyor ki: Cilbablarından üzerlerini sıkı örtsünler

             CİLBAB: Baştan aşağı örten çarşaf, ferace, câr gibi dış elbisenin adıdır

             "Kadınların elbiselerinin üstüne giydikleri her çeşit giysidir." " Tepeden tırnağa örten giysidir", "Kadınların tesettür ettikleri her türlü elbise ve başka şeylerdir." "Çarşaf ve peçedir"

             İDNÂ: Yaklaştırmak demek ise de, âyette ile kullanılması, kapsamak suretiyle sarkıtmak mânâsını da ifade ettiğinden üzerinden sıkı örtmek demek olur

             Cilbabdan örtmek tabirinde de iki şekil vardır

             Birisi cilbablarından birisiyle bütün bedenini sıkıca örtmek, birisi de bir cilbabın bir tarafıyla başından yüzünü örtmek demek olur

             Bu beyanda da iki suret vardır

             Birisi kaşlarına kadar başını örttükten sonra büküp yüzünü de örtmek ve yalnız tek bir gözünü açık bırakmak

             ikincisi de alnının üzerinden sıkıca sardıktan sonra, burnunun üzerinden dolayıp gözlerini ikisi de açık kalsa bile, yüzün büyük bir kısmını ve göğsü tamamen örtmüş bulunmaktır

             Rivayet olunduğu üzere Ümmü Seleme (r.a.) demiştir ki: "Cilbablarından üzerlerini sıkı örtsünler' âyeti nazil olduğu zaman Ensar kadınları üzerlerine siyah elbiseler giyerek öyle bir ağırbaşlılık ile çıkmışlardı ki, başları üstünde kuşlar varmış gibi idi." Hz

             Aişe'den rivayet edilmiştir ki; "Ensar kadınlarına Allah rahmet etsin

             Bu "Ey Peygamber, hanımlarına, kızlarına bütün müminlerin kadınlarına da söyle" âyeti indiği zaman mırtlarını yardılar, onunla başlarını sardılar da Resulullah'ın arkasında öyle namaz kıldılar ki, sanki başlarında kargalar varmış gibi..." demiştir

             Bu tesettür onların tanınmalarına, dağınık cariyelerden, adi kadınlardan vakar ve heybetle seçilerek hürmet edilmelerine ve dolayısıyla incitilmemelerine elverişli olan biçimdir

             Gerçi eziyeti kendilerine davet edecek olan içi bozukları örtü tutacak değildir

             Fakat imanlı, temiz kadınların, kirli bakışlardan yuvalarında gizli inciler gibi korunmuş kalmalarına en uygun olan biçim de budur

             Asıl o zamandır ki onlara eziyet edecek olanların açık bir vebal ve iftira yüklenmiş oldukları ortaya çıkar

             Ve dolayısıyla bundan önceki ve sonraki âyetlerin hükümlerine dahil olacakları anlaşılır

             Bununla birlikte Allah bağışlayıcı ve çok merhamet edici bulunuyor

             Burada yukardaki âyetlerin eki gibi getirilen bu son cümle çok anlamlıdır

             Bu bize şu mânâları ilham eder:  1- Allah'ın bağışlaması çoktur

             Bugüne kadar geçmiş açıklıkları bağışlar

             O kusurları örter

             Rahmeti de çoktur; bundan böyle emrini tutanları rahmetiyle arzusuna çok ulaştırır

             2- Allah bağışlayıcı ve merhametli olduğu içindir ki, kadınlara eziyet edilmesine razı olmaz ve onun için örtülmelerini emreder

             3- Tesettür emrolunduğundan dolayı da kadınlar bir baskıya uğratılmasın, aşırıya gidilmesin; çünkü Allah bağışlayıcı ve çok merhametlidir

             Bu emri onların aleyhine değil, lehine olarak vermiştir demek de olabilir



             60-61-O bağışlayıcı ve merhametli olan Allah, bu emri verdikten sonra emniyeti ve asayişi, ahlak ve huzuru bozanlara karşı celal ve azametle buyuruyor ki, Ululuğum hakkı için söylerim ki, eğer vaz geçmezlerse o münafıklar, münafıklıktan ve onun eziyete sebeb olan hükümlerinden ve ahlâkından ve o kalblerinde hastalık bulunanlar, henüz İslâm terbiyesini tam almamış, fasıklığa ve günaha meylederek erkek müminlerle, kadın müminlere eziyet eden ahlaksızlar şehirde bozguncu haberler yayanlar

             İRCAF, aslında sarsıntı mânâsına olan "recfe"den alınarak ortalığı sarsacak tahrikler yapmak demektir ki, fiilî de olur, sözlü de

             Bundan dolayı yalan yanlış uydurma haberler yaymaya "ircaf" denildiği gibi, o yoldaki yalanlara da "eracif" denilir

             Bunu yapanlar içinde münafıklar dahi varsa da ayrıca zikrolunması daha başkalarını da göstermiş oluyor ki Medine ve civarındaki yahudilerdi

             Bütün bunlar akıllarını başlarına alıp bu kötü



             --- ELMALILI TEFSİR - 371 ---

             huylarından tevbe ederek bu yaptıklarından vaz geçmezlerse azamet ve şanım hakkı için mutlak ve muhakkak seni onlara musallat kılar, saldırtırım, öldürülmelerine ve uzaklaştırılmalarına teşvik ve sevk ederim

             "Sonra da senin civarına pek az yaklaşabilirler."

             62- Allah'ın bundan öncekiler hakkındaki adetine göre, yani adet etmiş olduğu kanun gereğince

             Çünkü bir memlekette, bir yerde fitne ve fesada koşanlar öteden beri her millette öldürme ve uzaklaştırma ile cazalandırıla gelmişlerdir

             Sen de Allah'ın o adetinde ve kanununda bir değişme bulamazsın

             Yani geçmiş ümmetlerdeki birtakım hükümleri ve kanunları nesh eden İslam dini öyle zararlı ve fesatçı olanları savmak ve uzaklaştırmak kanununu, nesh etmek ve değiştirmek için gelmemiştir

             Çünkü Allah fesatçıları sevmez ve müslümanlık bozgunculuğu çoğaltmak için değil, rahatlık ve barışı çoğaltmak içindir



             63-68- İnsanlar sana kıyameti soruyorlar

             Kur'ân'ın tehdit ve uyarısı geldikçe, müşrikler alay yollu, tez olmasını isteme şeklinde, münafıklık ve komiklik için; yahudiler de imtihan için kıyametin ne zaman kopacağını sorar dururlardı

             "De ki: Onun bilgisi Allah katındadır."  Şimdi peygambere olan bu seslenişten sonra, yine müminlere selenilerek buyuruluyor ki:  Meâl-i Şerifi

             69- Ey iman edenler: Sizler Musa'ya eziyet edenler gibi olmayın

             Eziyet ettiler de Allah onu, onların söylediklerinden temize çıkardı

             O, Allah yanında mevki sahibi idi

             70- Ey iman edenler! Allah'tan korkun ve sağlam söz söyleyin,  71- Ki (Allah) işlerinizi yoluna koysun ve günahlarınızı bağışlasın

             Her kim Allah'a ve Resulü'ne itaat ederse, o gerçekten büyük murada ermiştir

             72- Biz o emaneti göklere, yere ve dağlara arz ettik, onlar, onu yüklenmeye yanaşmadılar, ondan korktular da onu insan yüklendi

             O gerçekten çok zalim ve çok cahildir

             73- Çünkü Allah münafık erkeklerle münafık kadınlara, müşrik erkeklerle müşrik kadınlara azab edecek, mümin erkeklerle mümin kadınların da tevbelerini kabul edecektir

             Allah çok bağışlayıcıdır, çok merhamet edicidir



             69- Musa'ya eziyet edenler gibi olmayın

             Bu âyet de Resulullah'ın Zeyneb'le evlenmesinden dolayı edilen sözler üzerine, bir rivayette de "İfk" meselesi üzerine inmiştir deniliyor

             Musa'ya verilen bu eziyet hakkında da çeşitli rivayetler ileri sürülmüştür

             1- Hazreti Musa, çok edebli bir kişi olduğu için, pek sıkı örtünüp bedenini kimseye göstermediğinden dolayı, İsrailoğullarından birtakım kimseler "Bu neye bu kadar örtünüyor? Mutlaka vücudunda bir ayıp veya bir felaket, hastalık var" diye söz etmişler, sonra da bir gün ıssız yerde elbisesini bir taşın üzerine koymuş yıkanırken Allah tarafından taşın yuvarlanmasıyla bastonunu kapıp onu izlerken büyük bir kalabalık rast gelip kendisini Allah'ın yarattığı en güzel bir vücud ile görüvermiştir

             2- Kardeşi Harun'u öldürdü demişlerdir

             3- Haşa zina etti demek istemişlerdir

             Karun azdığı zaman sürtük bir kadına birçok mal vererek Hz

             Musa'ya nefsiyle iftirada bulunmak üzere teşvik ve sevk etmiş, fakat sonunda kadın Karun ile aralarında geçen macerayı, itiraf edivermiştir

             Ki Allah onu onların dediklerinden ibra etti, temize çıkardı

             Onu lekelemek isterlerken Allah kendilerini rezil ve rüsvay etti

             Ve Allah katında "vecîh idi veya "vecîh" oldu

             VECİH: Vecahetli, haysiyet ve mevki sahibi, şerefli, sevgili, tam Türkçesiyle "yüzlü" idi

             Onun için duasını kabul ediverdi de düşmanlarını da kahreyledi veya daha yüzlü oldu, daha çok şerefi ve namı arttı

             Muhammed (s.a.v.) ise, Resulullah ve peygamberlerin sonuncusu olduğu ve Allah ve melekleri hep ona salavat getirmekte bulunduğu için, Allah katında daha vecîh, daha sevgilidir

             Onun için gerek Zeyneb meselesi ve gerek başka herhangi bir hususta onu incitecek sözler söyleyenler, uydurma haberler yayanlar kendilerine yazık etmiş olurlar



             70- Ey iman edenler! Allah'tan korkun, takvalı olun

             İmana yaraşmaz şeylerden korunun ve sağlam, doğru söz söyleyin

             Hangi hususta olursa olsun bir söz söylediğiniz zaman, hak ve doğru hedefine yönelmiş sağlam söz söyleyin

             Sonunda yalan çıkacak, söyleyenlerini küçük düşürecek çürük sözler söylemeyin



             71-O düzme sözlerle meşgul olanlara benzemeyin ki Allah size amellerinizi düzeltiversin, işlerinizi yoluna koyuversin

             Çünkü bir toplumun sözü ne kadar sağlam olursa, işleri de o oranda düzgün olur

             Sözü sağlam olanın özü de sağlam olur

             Özü sağlam olanın işi de sağlam olur

             Ve günahlarınızı bağışlaması ile örtüversin, çünkü halleri düzgünlük kazananların günahları da örtülür

             Her kim de Allah'a ve Resulü'ne itaat ederse

             Bu yükümlü kılmalarının içine dahil bulunan emirlerini ve yasaklarını tutarsa -ki Allah'a itaat Resulüne itaatla olur- o gerçekten çok büyük maksada ermiştir

             Büyük kurtuluşa, en büyük hoşnutluğa ermiştir



             72- Bunu sırrı ve hikmeti de şöyle izah buyuruluyor: "Biz emaneti arz ettik.." EMANET, aslında mimin ötresiyle fiilinden masdar olup eminlik, yani başkasının hakları güvenilip inanılabilir, inanç olmak, inançlık huyu demektir

             Sonra güvenilip inanılan şeye de isim olmuştur ki, "Şüphesiz ki Allah size emanetleri ehline vermenizi emrediyor." (Nisâ, 4/58) âyetinde bu mânâya idi

             "Emanet" "vedîa"dan daha geniştir, denilir

             Burada her iki mânâ da olabilirse de önceki daha uygundur

             Çoğunlukla tefsirciler bunu "yükümlülükler" ve "farzlar" diye tefsir etmişlerdir

             Bunu şöyle anlamak gerekir

             Allah'ın gerek kendi hakları ve gerek insanların hakları ile ilgili emirlerinin ve yasaklarının, hükümlerinin yerine getirilmesine Allah'ın emîn'i, inanç memuru olmak demek olan emanetini, yani Allah'ın diğer eşyada olduğu gibi zorlama ile cebren değil, hoşnutluk ve gönülden tercihle yaptırmak istediği serbest fiillerden emrine itaatla halifeliği demek olan görev ve yükümlülüğü o göklere ve yere ve dağlara, yukarıda ve aşağıda o ağır ve büyük varlıkların ve gök cisimlerinin hepsine teklif eyledik de onlar onu yüklenmekten kaçındılar ve çekindiler, gerçi gökler ve yeryüzü, Allah Teâlâ'nın "İsteyerek veya istemeyerek buyruğuma gelin," (Fussilet, 41/11) gibi kainata yönelttiği emirlerini "İsteyerek geldik." (Fussilet, 41/11) diye isteyerek kabul ettiler

             Öyle iken başkalarının haklarının yüklenmek mânâsını ifade eden emanet kendilerine teklif olunduğu zaman çekindiler ve ondan korktular

             Emanet, böyle göklerin ve yeryüzünün ve dağların dayanamayacakları derecede ağır, yerine getirilmesi zor, sorumululuk getiren büyük ve korkunç bir yüktür

             Burada "teklif" etmeyi ve "yüz çevirme"yi gerçek mânâsı üzere anlayan tefsir bilginleri varsa da, çokları emanetin büyüklüğünü beyan için "temsili istiare" biçiminde bir ifade olduğu kanaatine varmışlardır

             Emanet ifa edildiği takdirde sonuçları çok büyük bir keramet olduğu gibi, yerine getirilmediği takdirde de hıyanet ve tazmin etmek cezası ile büyük bir rüsvaylıktır, rezalettir

             İnsan ise onu yüklendi, (belâ) dedi, teklifi ve halifeliği kabul etti

             O insan çok zalim ve çok cahil bulunuyor

             Her ferdi değil, insan cinsi

             ZALÛM: Çok zalim, zulme haksızlığa çok yatkın, Allah'ın ve Allah'ın kullarının haklarını yüklendiği halde, gerektiği gibi ifa etmeyip kendine yazık ediyor

             CEHÛL: İddiası gibi âlim değil, aksine çok cahil, çünkü akıbetinin nasıl olacağını bilmiyor, onun için zulmediyor



             73-Halbuki o yeryüzünün hikmeti ve emaneti yüklenmesinin sonu şudur: Elbette Allah akıbette münafıkların erkeğine, kadınına ve müşriklerin erkeğine ve kadınına azab edecek, emanete hıyanetin, zulümlerinin cezasını verecek

             Gerek erkek, gerek kadın müminlere, emaneti eda etmeye çalışan imanlılara da tevbelerini kabul ederek dönüp dönüp bakacak, bağış ve rahmeti ile cemalini gösterecek

             Ve Allah bağışlayıcı ve çok

             rahmetli bulunuyor

             Münafıklar, müşrikler de tevbe edip imana gelirlerse, onların tevbelerini kabul edip bağışlar

             Demek ki emaneti yerine getirmeyen görevlerini yapamayanların sonu çok fena olduğu gibi, Allah'a ve Resulü'ne itaat edip de iman ile emaneti yerine getirenler de en büyük kurtuluşa ermiş, ilâhî cemale kavuşmuş olacaklardır

             Şüphesiz ki bu nimet ve rahmet hamdetmeye ve şükretmeye layıktır

             Onun için bundan sonra Sebe' Sûresi'nin de "Allah'a hamd" ile başlaması ne güzeldir

             "Âlemlerin Rabbi olan Allah'a hamd olsun."     SEBE SURESİ

             1-Kur'ân'da hamd ile başlayan beş sûre vardır

             İkisi ilk yarısında, En'am ile Kehf; ikisi de son yarısında bu sûre ile bundan sonraki Melaike (diğer adıyla Fâtır) Sûresi, birisi de Fatiha'dır ki, hem ilk yarı ile okunur hem son yarı ile

             Razî der ki:  "Bunun hikmeti şudur: Yüce Allah'ın nimetleri pek çok ve bizim saymaya gücümüz yok olmakla birlikte, esas itibarıyla iki kısımdır: Birisi "İycad" (yoktan var etme) nimeti, birisi de "İbka" (devamlı ve sürekli kılma) nimetidir

             Çünkü yüce Allah bizi önce rahmetiyle yaratmış ve bizim için durabileceğimiz şeyler de yaratmış, yoktan var etmiştir

             Bu nimet birde iade olunacaktır

             Çünkü O bizi, başka bir diriltme ile bir daha yoktan var edecek ve bizim için devam edecek şeyler de yaratacaktır." Demek ki bizim bir başlangıç ile, bir yeniden yaratılma iki halimiz vardır

             Her iki halde de üzerimizde iki nimet var

             Yoktan var etme ve ibka (devamlı ve sürekli kılma)

             Fatiha Sûresi'nde her iki nimete işaretle "Hamd Alemlerin Rabbi, Rahmân, Rahîm, Din gününün tek sahibi Allah'adır." (Fatiha, 1/1,2,3) buyrulduğu gibi, ilk yarıda En'am Sûresi'nde nimeti yoktan var etme şükrüne işaret olmak üzere, "Hamd olsun o gökleri ve yeri yaratan, karanlıkları ve aydınlığı var eden Allah'a." (En'am, 6/1) buyuruldu

             Kehf Sûresi'nde de nimeti sürekli kılmaya şükür olmak üzere, "Kitabı kulu üzerine indiren Allah'a hamd olsun." (Kehf, 18/1) buyuruldu

             Çünkü Kitap ve Şeriat varlığı koruma sebebidir

             Son yarıda bu sûrede ahiret nimeti ve yeniden yaratılma hatırlatılarak buyuruluyor ki: Hamd, övgü ile ululanmak Allah'ındır

             Allah'ın hakkı, Allah'ın özelliğidir

             O ki bütün göklerdeki ve yerdeki hep O'nundur

             O'nun yaratması, O'nun mülkü, O'nun nimetidir

             Bu dünyada insanların elinde ne varsa hep emanettir

             Ahirette de hamd O'nundur

             Yani bu önün bir sonu, bu dünyanın bir ahireti var

             O ahiret ve ahiretteki nimetler de O'nun ve onun için önünde hamd O'nun olduğu gibi, sonunda da hamd O'nundur

             Ahiret, kazanma ile ilgili olduğu için, orada hamd, O'nun hakkı değil zannedilmesin

             Onu hikmetiyle hazırlayan çalışanların, çalışmasını ve çabasını zayi etmeyip çabasına ve kazanmasına göre, ecrini ve karşılığını verecek olan O'dur

             Ve gerek dünya nimetleri ve gerek ahiret nimetleri, kazanma ile ne kadar ilgili olursa olsun esas itibariyla kazanıp hak etmekten daha çok bir ihsan yoluyla olduğunda da şüphe yoktur

             Cennetlikler "Hamd olsun Allah'a ki bizi hidayetiyle buna kavuşturdu

             Eğer Allah bize hidayet etmeseydi kendiliğimizden bunun yolunu bulmuş olamazdık.." (A'raf, 7/43) diye, "(Dediler): Bize vaadinde doğru olan, bizi cennetten neresini dilersek yerleşmek üzere buraya mirasçı yapan Allah'a hamdolsun"

             (Zümer, 39/74) diye, "Derler:  Bizden tasayı gideren, Allah'a hamdolsun

             Gerçekten Rabbımız çok bağışlayıcıdır, çok nimet vericidir ki, ihsanından bizi durulacak bir yurda yerleştirdi." (Fatır, 35/34,35) diye türlü hamdlerle hamd edecekler ve bütün dualarının sonu da "Hamd âlemlerin Rabbı olan Allah'adır." (Yunus, 10/10) olacaktır

             Dünyada hamd bir görev, bir ibadet, ahirette ise bir zevk duyma, zevk almadır

             Ve O, öyle hakîm, hikmetiyle dünyayı ahirete, ahireti dünyaya bağlayarak iki alemin de işlerini sağlam biçimde idare eden, hamdetmeye layık olan hakîm öyle habîrdir

             Her şeyin sırrını içyüzünü, önünü ve sonunu bilir

             Bilerek işleri idare eder</anlam>
         <adet>3</adet>
    </dua>
	
</dualar>