<?xml version="1.0" encoding="utf-8"?>
<dualar>
  
     <dua id="1">
         <baslik>b</baslik>
         <arapca>a</arapca>
         <turkce>t</turkce>
         <anlam>62- "Geçtikleri zaman Musa genç adamına: Kuşluk yemeğini bize getir dedi." Delikanlı dedi ki

             63- gördün mü, kayaya sığındımız vakit ben balığı unutmuşum

             Yani orada ne olduğunu söylememişim

             Tefsir bilginlerinin sözlerinden buradaki kaya deniz kenarında tanınmayan bir kaya imiş gibi anlaşılıyor

             Çünkü balığın denize gittiğinin anlatılmasından bu kayanın da deniz kenarında olması gerekir gibidir

             Fakat biz bunun Kudüs'teki herkesçe bilinen kaya olduğuna hükmetmek istiyoruz

             Çünkü "es-sahra= kaya"dan açıkça ve hemen anlaşılan budur

             Balığın denizdeki yolu tutup bir deliğe girmiş olması da orada bir su deliğine sıçramış olmasıyla açıklanabilir

             Gerçekten bu kayanın yanında Musa ile Hızır buluştuğundan sonra ileride "ikisi birlikte gittiler, nihayet gemiye bindiklerinde..." (18/71) buyurulacağı gibi gemiye bininceye kadar hayli gitmiş olduklarına göre buradan denize kadar epey bir mesafe bulunduğu da anlaşılmaz değildir

             Ve Allah daha iyi bilir, bu şekilde bu olayda, kayanın mukaddesliğinin esası bulunur

             Onu söylememi bana ancak şeytan unutturdu

             Yoksa bu unutulacak gibi bir şey değildi

             O şaşılacak bir şekilde denizde yolunu tutup gitmişti



             64- Delikanlının bu haber verme ve özür dilemesine karşı Musa: "İşte bizim istediğimiz de buydu" dedi

             Burada "nebğı" fiili cezmedilmiş müzari (geniş zaman) olmadığından genel kurala uygun olarak "nebğî" okunmalı idi

             Fakat genel kurala aykırı olarak "yâ" düşürülmüştür ki, bu kaldırma genel kurala aykırı olmakla beraber dildeki kullanışa aykırı değildir

             Tilavette daha fasih olmuş

             Artık aramanın uzamadığına bir işaret olması itibariyle mânâda beliğ düşmüştür

             Bununla beraber "yâ" ile okunuşu da vardır

             Bunun üzerine o ikisi izlerini takip ederek gerisin geriye döndüler,

             65- derken salih kullarımızdan birini buldular ki biz nezdimizde ona bir rahmet vermiştik

             Yani vahiy ve peygamberlik nimeti ile nimetlendirmiş ve tarafımızdan kendisine ilim öğretmiştik

             Bazıları bu zatın kim olduğu hakkında ihtilaf etmişlerse de tefsir bilginlerinin çoğu Hızır olduğunu nakletmişler ve açıklamışlardır

             Tasavvufçular, hadis bilginlerince sahih olarak kabul edilmeyen bazı haberlerle Hızır'ın hiç vefat etmediğini ve arasıra görüldüğünü söylemişlerdir

             Onun için buradaki rahmeti, uzun süre yaşamak ile tefsir edenler olmuştur

             Muhyiddin-i Arabi hazretlerinin "Futuhât-ı Mekkiyye" sinde Hızır'ın hayatına dair birtakım bahisler ve hikayeler görülür

             İbnü Salâh ve Nevevî gibi bazı yüce zatlar, Hızır'ın yaşadığı hakkında büyük âlimlerin görüş birliğini nakletmişler, fakat takip olunmuşlardır

             (eleştiriye uğramışlardır.) Buna karşılık bir çok âlimler de bazı hadislerle "Ey Muhammed! Biz senden önce hiçbir insana ebedilik vermedik..." (Enbiyâ, 21/34) âyetiyle akla ve nakle dayanan bazı deliller getirerek vefat etmiş olduğunu söylemişlerdir

             Ebu Hayyân, bunun cumhur sözü olduğunu kaydetmiştir

             Gerçekten tefsir bilginlerinin çoğu, birçok yerlerde olduğu gibi buradaki rahmeti de vahiy ve peygamberlik ile tefsir etmişlerdir

             İbnü Kayyim-i Cevzî, Hızır (a.s)ın hayatı hakkında zikrolunan hadislerin hepsi yalandır

             Yaşadığına dair sahih bir hadis bile yoktur demiş

             Alûsî de bu konuyla ilgili sözleri ve delilleri uzun uzadıya inceleyip araştırdıktan sonra demiştir ki: Her türlü hesaptan sonra Hz

             Peygamberin sahih hadisleri ve aklın tercih ettiği deliller, vefat etti diyenlerin sözüne tamamen uygun ve iddialarını tamamen desteklemektedir

             Ve bu haberlerin dış görünüşlerinden sapmayı gerektiren bir şey yoktur

             Olsa olsa çok hayırlı bazı salihlerden -ki sahih olduğunu Allah bilir rivayet edilen hikayelerin dış görünüşlerini gözetme ve Muhyiddîn-i Arabî gibi Hızır'ın yaşadığını söyleyen bazı tasavvuf ulularına iyi fikir besleme meselesi kalır ki, bu da bir delil meydana getirmez

             Eğer yalnız söyleyen kimsenin değerinin yüceliğinden ve onun hakkındaki iyi kanaatten dolayı, o gibi sözlere değer verip de kabul edersen kıyamete kadar Hızır'ın yaşadığına inanabilirsin

             Eğer Hz

             Ali'nin "söyleyene bakma, söylediğine bak" dediği gibi söyleyen kimsenin onurunun yüceliğine aldanmayıp da sözü, delilin bulunması ve bulunmamasına göre kabul veya reddedeceksen iki tarafın delillerini, faydasına ve zararına olan delilleri öğrendikten sonra, vicdanından fetva sor, vereceği fetva ile amel et

             Sakın birtakımlarının yaptığı gibi, bir konuda tasavvufçulara uymayanı hemen doğru yoldan sapıtmaya kalkışma

             Çünkü İslâm hukukuna göre veya akla göre bir delilin, red edemeyeceği konularda ehlinden işitilen bir söze inanmamak bir mahrumiyet olabilirse de şer'î veya aklî delilin reddettiği bir dava tasavvufçularca da kabul edilmez

             Biz de şunu söylemek isteriz ki, bu konu görünen hayat açısından üzerinde düşünülürse Hızır'ın yaşadığını kabul etmeyen âlimlerin sözü açık olduğunda şüphe yoktur

             "Ondan önce de peygamberler gelip geçmiştir" (Maide, 5/75) âyeti bu konuda yeterli bir delildir

             Fakat işaret, şiarları olan tasavvufçuların sözlerini de dış görünüşü üzere tartışma konusu yapmamak icab eder

             Özellikle Musa ve Hızır kıssası bir zâhir ve bâtın kıssası olduğuna göre o bâtın (gizlilik), Hızır meselesinin konusunu meydana getirir

             Tasavvufçuların sözünde buna delil de yok değildir

             Şeyh Sadreddin İshak Konevî "Tebsıratü'l- Mübtedî ve Tezkiretü'l-Müntehî" isimli eserinde: "Hızır (a.s)ın varlığının misal âleminde" olduğunu nakletmiş

             Abdurrezzak-ı Kâşî: "Hızır, ruhun ferahlığından, İlyas ruhun sıkıntısından ibarettir" demiş

             Bazıları da Hızriyyetin, Hızır (a.s)ın derecesi üzere bazı salih kimselerin erdiği bir rütbe olduğunu söylemiştir ki, bu üç sözü, bu konunun anahtarı olmak üzere kabul edebiliriz

             LEDÜNN: "yanında" gibi bir zarftır

             Türkçede katımızdan veya tarafımızdan demek gibidir

             Ve görülüyor ki ilmin değil, öğretmenin kaydıdır

             Bununla beraber öğretmenin, O'nun katından olması, ilmin de O'nun katından olmasını gerektirmez değildir

             Şüphe yok ki bütün peygamberlerin ilmi Allah tarafından vahiy ve öğretmek itibarı ile Ledünnî (Allah katından)dir

             Fakat burada dikkate değer bir husus şudur ki "ve kendisine tarafımızdan ilim öğrettik." kaydı ile Hızır'a öğretilmiş olan ilim, Musa'nın ilminden bambaşka bir ilim, yani Allah tarafından öğretilen ilimlerden özel bir ilim olduğu anlatılmıştır ki, âyetteki kıssalar karinesi (ipucu) ile tefsir bilginleri, bunu "Gayıplar ilmi ve gizli ilimlerin sırları" diye tefsir etmişlerdir

             Diğer bir ifade ile demişlerdir ki: "Musa'nın ilmi, şer'î hükümleri bilmek ve dış görünüşe göre fetva vermekti

             Hızır'ın ilmi ise işlerin iç yüzünü bilmekti." Sahih-i Buharî'de rivayet edilmiştir ki, Hızır şöyle demiş: "Ey Musa! Ben Allah'ın ilminden bana öğrettiği bir ilim üzereyim ki, sen onu bilmezsin

             Sen de Allah'ın ilminden sana öğrettiği bir ilim üzeresinki ben onu bilmem." Bu şekilde ilm-i ledünnî (Allah bilgisi) deyimi, bu özel ilimde en özel bir mânâ ile terim olmuştur ki, buna hakikat ilmi ve batın (gözle görülmeyen şeyler) ilmi de denilmiş ve tasavvufçular, bu kıssaya bir delil olarak tutunmuştur

             Özetle ledünnî ilim, kafa çalıştırmakla elde edilmeyip Allah tarafından, sırf Allah vergisi olan bir mukaddes kuvvetin tecellisidir

             Etkiden etki yapana, duygudan varlığa doğru giden bir ilim değil, etki yapandan etkiye (ize), varlıktan duyguya gelen birinci derecede bir ilimdir

             Nefsin olagelene geçişi değil, olagelenin nefiste meydana çıkmasıdır

             Doğrudan doğruya bir keşiftir

             Fakat ledünnî deyimi, bunun özellikle Allah'ın sırlarına ait olanından daha fazla deyim olmuştur

             Türkçede bir işin ledünniyatı demek iç yüzündeki gizli incelikleri ve sırları mânâsında herkesçe bilinir

             Bu kıssada ilim için araştırma yapmak ve yolculuğa çıkmaya bir teşvik delili ve bununla beraber ledünnî ilmin çaba harcamak ve istemekle kazanılmasının mümkün olmadığını anlatmak vardır



             66- Bakınız Musa ile delikanlısı Allah'tan böyle bir rahmet ve ilme erişmiş özel bir kulu bulduklarında ne yaptılar: Musa ona dedi ki: "Sana öğretilen ilimden bana da öğretmen için sana tabi olabilir miyim?"  RÜŞD, hayrı, doğru yolu bulmaktır

             Bu sözde âlime karşı alçak gönüllülüğün gereğine ve ilim tahsilinden esas maksadın rüşdü kazanmak olduğuna ve ilim öğrenmede gönül alçaklığı, edeb, nezaket, ardına düşme ve hizmetin şart olduğuna delalet vardır



             67-69-Bu izin istemeye cevap olarak o kul; Musa'ya dedi ki: "Sen benimle arkadaşlığa asla sabredemezsin." Bu sözle Hızır, Musa'nın psikolojik durumu hakkındaki ilk keşfini



             --- ELMALILI TEFSİR - 316 ---

             göstermiş ve ona kendini anlatmış oluyordu ki, sonunda doğruluğu gerçekleşecektir

             Gerçekten bu istekle Musa'nın alacağı ders, kendi yerini tanımak ve bir sabır dersi almaktan ibaret olacaktır

             Yani bu konuda çok sabır lazımdır

             Senin ise şüphesiz ki benimle beraber sabretmek elinden gelmez ve bunda mazursun

             Çünkü iç yüzünü bilemediğin bir şeye nasıl sabredeceksin?  Yani beraberimde birtakım şeyler göreceksin ki, sır ve hikmetinden haberin olmayacak, dış görünüşe göre ise iyi görünmeyecek

             Sen bir şeriat sahibi olman itibariyle onları dış görünüşlerine göre uygun göremeyip itiraz etme gereğini duyacaksın



             70- Musa dedi ki: "İnşallah beni sabırlı bulacaksın, sana hiçbir işte karşı çıkmayacağım." dedi

             Allah dilemezse başka



             71- "Hızır dedi ki: "Eğer bana uyacaksan, ben sana sırrını anlatmadıkça hiçbir şey hakkında bana soru sorma." Yani tartışma, itiraz şöyle dursun, sorup anlama için bile soru sorma! Demek ki başka ilimlerde meseleyi ortaya koyarak bilginin yarısını oluşturan soru, bu ilimde yasaktır

             Bunda öğrencinin nefsi, faaliyetten çok kabiliyette hazırlanacaktır



             72-75- Böylece ikisi yola koyuldular

             Demek ki, bu ilimden bir şey bellenirse bir yerde oturup söyleşmek veya düşünmek yoluyla değil, gerçekten işleri yapmakla bellenecektir

             Sözleşme tamamen olur olmaz ikisi birlikte hareket etmişler

             Görülüyor ki burada delikanlı zikredilmemiştir

             O, Musa'ya uyduğu için, artık kendisinden söz edilmemiş ve onu bir yerde bırakmış da olabilirler

             İkisi denize doğru gemiye bininceye kadar gittiler

             Nihayet gemiye bindiklerinde, Ebu Hatem'in Rebi' b

             Enes'ten rivayet ettiğine göre yer korkunç idi, gemiciler bunlardan şüphelendiler, bindirmek istemediler

             Fakat başkanları: "Ben bunları yüzleri nurlu adamlar görüyorum, bindireceğim" dedi, bindirdi

             Buharî ve Müslim ve diğer hadis bilginlerinin İbnü Abbas'tan rivayetinde ise "Hızır'ı tanıdılar, ücretsiz bindirdiler

             Gemiyi yaraladı

             Bunun bazı rivayetlerde zikredildiği gibi keser veya balta gibi aletler ile olağan bir iş şeklinde olması muhtemeldir

             Ve gemiciler Hızır'ı tanıdıklarından dolayı belki ses çıkarmamışlardır

             Fakat nazmın beyan zevkine ve gemicilerin ses çıkarmamasına göre bir harika şeklinde sessizce yapılıvermiş olması daha uygundur

             "Musa : "Gemiyi yolcularını boğmak için mi deldin? Doğrusu çok kötü bir iş yaptın" dedi

             Yine gittiler, yani özrünü kabul etti de gemi ile sahile çıktıktan sonra yine gittiler

             Nihayet bir oğlana rastladılar

             Hızır onu hemen öldürdü

             Oğlan deyimi gibi gulâm deyimi de çoğunlukla buluğ çağına ermeyenler de yaygın olarak kullanıldığından dolayı, Cumhur bunun henüz büluğ çağına ermemiş bir çocuk olduğunu söylemişlerdir

             Fakat İbnü Ebî Hatem, Said b

             Abdülaziz'den yirmi yaşında bir genç olduğunu rivayet etmiştir.(1) Gerçekten böylelerine de gulam denilebilir

             Musa dedi ki: "Bir can karşılığı olmaksızın masum bir cana nasıl kıydım? Yani bir kısas hakkın yok iken, bir masum veya suçsuz kimseyi mi öldürüverdin? Demişlerdir ki, maksat, öldürmenin haksız yere olduğunu söylemektir

             Yalnız kısas hakkının olmaması bu duruma en uygun olması itibariyledir

             Veyahut Musa'nın şeriatinde çocuğu (öldürmede) de kısas gerektiğini bildirmektir

             Doğrusu çok fena bir şey yaptın"  Meâl-i Şerifi

             75- Hızır dedi ki: "Doğrusu sen benimle asla sabredemezsin demedim mi sana?"  76- (Musa) dedi ki: "Eğer bundan sonra sana bir şey sorarsam bana arkadaş olma! Hakikaten benim tarafımdan ileri sürülebilecek son mazerete ulaştın

             77- Bunun üzerine yine yürüdüler

             Nihayet bir köy halkına varıp onlardan yemek istediler

             Ancak köy halkı onları misafir etmekten kaçındılar

             Derken orada yıkılmak üzere olan bir duvar buldular

             Hızır hemen onu doğrulttu

             Musa: "İsteseydin elbet buna karşı bir ücret alırdın" dedi

             78- Hızır dedi ki: "İşte bu, seninle benim aramızın ayrılmasıdır

             Şimdi sana o sabredemediğin şeylerin içyüzünü haber vereceğim."  79- "Gemi, denizde çalışan bir kaç yoksula aitti

             Onu kusurlu kılmak istedim, çünkü onların ilerisinde her sağlam gemiye zorla el koyan bir hükümdar vardı." 80- "Oğlana gelince, onun ana-babası mümin kimselerdi

             Çocuğun onları azgınlık ve inkâra sürüklemesinden korktuk."  81- "İstedik ki Rabbleri onun yerine kendilerine ondan temizlikçe daha hayırlı ve daha çok merhamet eden birini versin."  82- "Duvar ise, o şehirde iki yetim oğlana ait idi

             Duvarın altında onların bir hazinesi vardı

             Babaları da iyi bir kimse idi

             Onun için Rabbin istedi ki o iki çocuk erginlik çağlarına ersinler ve Rabbinden bir rahmet olarak hazinelerini çıkarsınlar

             Ve ben bunların hiçbirini kendiliğimden yapmadım

             İşte senin sabredemediğin şeylerin içyüzleri budur."

             76-77- Nihayet bir köy halkına vardılar

             İleriden anlaşılacağı üzere bu bir şehir idi

             Birçokları Antakya olduğunu söylemiş

             Şehre Antakya ismi sonradan verilmiş olduğuna göre eski isminin başka bir şey olması gerekir

             Bundan başka Übülle denilmiş

             Berka denilmiş

             Hıristiyanların nisbet edildiği Nasıra denilmiş, Bacırvan denilmiş

             Rum topraklarında bir köydür denilmiş, Endülüs'te Hadrâ adasıdır denilmiş

             Şu halde bu köyün sağlam bir şekilde belirlenmesi mümkün değildir

             Aslında Kur'ân'da köyün belirlenmesi istenmediğinden dolayı belirsiz gösterilip yalnız şöyle bir niteliği anlatılmıştır:  Öyle bir köy ki halkından yiyecek istediler (köy halkı) onları konuklamaktan kaçındılar

             Burada in iki defa söylenmesi, birisi şehrin asıl hükümeti, biri de genel halkı olması gibi iki mânâya işaret olsa gerektir

             İkisinden de kastedilen, aynı mânâ ile halk demek olduğuna göre kelimesinin tekrarlanması sırf onları ayıplamak için olmuş olur

             Gerçekten bu köyün ileri gelenleri ve halkıyla, bütün halkı o kadar alçak imişler ki, iki kişiyi konuklamaktan çekinmişler

             Bu alçaklığa karşı gösterilen büyüklüğe bakınız: O vakit orada yıkılmak üzere olan bir duvar buldular; (Hızır) hemen onu doğrulttu

             Nakledildiğine göre bu bir kale duvarı gibi yüksek ve kalın bir duvar imiş

             Bazılarının zannettiği gibi bunu yıkmış ve durup yeniden yapmış olabilir

             Fakat böyle bir memlekette o tuhaf durumda bulunan bir duvarı yıkmaya kalkışmak bile olağan bir şey olamayacağı dikkatle düşünülürse, sözün gelişinden bunun bir mucize şeklinde hemen doğrultulduğunu anlamak gerekir

             Nitekim İbnü Abas'tan ve İbnü Cübeyr'den rivayet edildiğine göre: "El ile dokunmuş ve (duvarın) hemen doğrultulmuş olduğu" söylenmiştir

             Gerçekten peygamberlerin durumlarına ve kıssanın meydana gelmesine yakışan da budur

             Bunu gören Musa dedi ki: İsteseydin buna karşılık bir ücret alırdın

             Yiyecek istemek gibi acı bir ihtiyacın gerçekten olduğu bir sırada, mümkün olan bir kazancı bırakıp boşu boşuna bir iyilik yapmaya kalkışmak Musa'ya anlamsız göründü de sabrını tutamadı

             Şu kadar ki bu defa öncekiler gibi öfke ile değil, yumuşaklıkla itiraz etti ve yukarıdaki sözü gereğince, arkadaşlığın sona ermesi gerekeceğinden çekinmedi

             Onun için Hızır da:

             78- Dedi ki: "İşte bu, benimle senin aramızın ayrılmasıdır

             Artık sabredemediğin şeylerin içyüzünü sana söyleyeceğim." Yani gemi, oğlan ve duvar hakkında yaptığım şeylerin sana gizli kalan mânâ ve maksadını, gizli olan sebep ve hikmetini anlatacağım

             79-Şöyle ki: "Gemi, denizde çalışan bir takım yoksullarındı

             Ben onu ayıplandırmak istedim

             Çünkü ötelerinde bir melik vardı" Bu melik Gassân hükümdarı Cülendâ b

             Kerber idi denilmiş

             Endülüs yarımadasında Mıkvâd b

             el-Cülbend idi denilmiş

             Ünü böyle zulüm ile destan olmuş olan bu kral her gemiyi gasbederek alıyordu

             Yani sağlam, kusursuz olan her gemiyi zorla alıyordu

             Bundan dolayı gemiyi biraz yaralayıp ayıplandırmak, o gasptan kurtarmak için iki kötülüğün en az zararlısını seçmek ile, o yoksullara yardım cinsinden yararlı bir iş idi

             İşte Allah'ın hükümlerinde böyle dış görünüşe göre zarar gibi görünen şeylere rastlanır ki, Allah katındaki sırları bilinirse onların zarar değil, fayda olduğu anlaşılır



             80- Oğlana gelince, onun anası babası mümin insanlardı

             Bundan dolayı bunları azgınlık ve nankörlüğe sokmasından korktuk

             Yani sakındık

             Yani oğlan göründüğü gibi masum (günahsız ve suçsuz) değildi

             Büluğa ermiş, azmış bir kâfir idi ki, anasını babasını da küfür ve azgınlığının istilası altına almak üzere idi

             Yahut henüz çocuk ise de öyle küfür ve azgınlığa kabiliyetliydi ki, sağ kalırsa ileride anasını babasını bile azıtacak, onları da küfre bürüyecekti

             Halbuki o ana ve babanın imanlarındaki samimiyyeti Allah tarafından böyle bir kötülükten korunmaya layık ve onun çocuk iken ölmesi hepsi hakkında hayırlı idi



             81- İstedik ki: bu iki müminin Rableri kendilerine ondan daha temiz ve daha merhametli birini versin

             Hem oğlanın yüzünden görecekleri kötülükten kurtulacaklar, hem de onun ölümüyle duyacakları acıya karşılık daha sevimli bir oğlana erişeceklerdir ki, o oğlan ölmeyince bu olmayacaktı

             Rivayet edildiğine göre onun yerine Allah, bunlara bir kız vermiş ve bu kız bir peygamber annesi olmuş ve o peygamberin eliyle ümmetlerden bir ümmet, hidayete ermiştir



             82- Duvara gelince şehirde iki yetim çocuğun idi altında bunlar için bir hazine vardı

             Yani bunlar, için saklanmış bir altın ve gümüş hazinesi vardı

             Bunun bir takım hikmet ve öğütleri kapsadığı, bir altın levha olduğu da rivayet edilmişse de birincisi açıktır

             Ve babaları iyi bir kimse idi

             Yani o hazine onlara iyi bir babanın mirası idi

             Helalinden kazanılmış ve Allah yolunda harcanmak için iyi niyet ile konmuştu

             "Altın ve gümüşü biriktirip de onu Allah yolunda sarfetmeyenleri acıklı bir azab ile müjdele" (Tevbe, 9/34) âyetinde kötülenen yerilmiş hazinelerden değildi

             O iki yetim, yalnız yetim olduklarından dolayı değil, babalarının iyiliğinden faydalanarak o hazineyi elde edeceklerdi

             Bu zatın iyi bir insan olması misallerinden biri olmak üzere denilmiştir ki; O çok güvenilir bir adamdı

             İnsanlar ona emanetleri bırakırlar, o da verdikleri gibi teslim ederdi

             Özetle iki oğlu yetim kalmış olan o iyi babanın iyiliği Allah katında boşa gitmeyecekti

             Bu yüzden Rabbin o iki yetimin büluğ çağına ve erginliğe erişmelerini ve erişip hazinelerini çıkarabilmelerini istedi

             Bunlar büyümeden duvar yıkılmış olsaydı, o hazineyi başkaları bulacak ve zayi olacaktı

             Düşünmeli ki o durum ve vaziyette yıkılmak üzere bulunan bir duvarın altında, iki yetime ait bir hazinenin var olduğunu bilip de onun belirli zamanına kadar korumasını temin etmek ne kutsal bir iştir

             Bunlar hep Rabbinden bir rahmet olarak yapılmıştır

             Ve ben bunu, bu yaptıklarımı kendiliğimden yapmadım

             Yani kendi görüş ve ictihadımdan değil, Rabbinin bildirdiği emri ile, O'nun bir rahmeti olmak üzere yaptım, bu benim bir görevimdi

             İşte senin, hakkında sabredemediğin şeylerin içyüzü budur

             Kıssanın burada bitmesinden anlaşılıyor ki bu açıklamaya karşı Musa bir şey dememiştir

             O halde bu açıklama ve yorumda reddedilecek bir şey görmemiştir

             Demek ki Musa'nın görünürde zararlı ve beğenilmez gördüğü şeyler gerçekte öyle değilmiş

             Onun beğenmemesi, gözünden gizli olan sebepleri ve hikmetini anlamamasından ileri geliyormuş

             Öyle ki o gizli sebepler, açıklanınca zâhir ve bâtın birleşiyor, Allah'ın hükmünde çelişme kalmıyor

             O halde demek oluyor ki iç yüzün gereği, görünüşün gereğine aykırı olabilir

             Fakat bundan dolayı hakikat ile şeriatın uyuşmazlığı gerekmez

             Çünkü şeriat, Hakk'ın hükmüdür

             Hakk'ın hükmü de hakikatte (gerçekte) ne ise odur

             Onun için iç yüze göre emredilmiş olan Hızır, Hakk'ın emri olan şeriat ile âmel ettiği gibi; şeriatla emrolunmuş bulunan Musa da hakikat (gerçek) açıklandığı zaman şeriat bakımından itiraza yer olmadığını görüyor

             Bunun için İmam-ı Rabbanî Mektûbât'ının birinci cildinde kırk üçüncü mektupta demiştir ki: "Bazı insanlar dinsizlik ve zındıklığa meylederek esas gayenin şeriatın ötesinde olduğunu hayal etmişlerdir

             Asla ve hayır, sonra asla ve hayır böyle kötü bir inançtan Allah'a sığınınız

             Tarikat ve şeriat birbirinin aynıdır

             Aralarında kıl ucu kadar uyumsuzluk yoktur

             Şeriata aykırı olan herşey reddedilir ve şeriatin reddettiği her hakikat iddiası bir zındıklıktır."  Yine aynı ciltte kırk birinci mektupta şeriat, tarikat ve hakikat bahsinde demiştir ki: "Mesela dilin yalan söylememesi şeriat, kalbden yalan hatırasını yok etmek eğer zorlanıp çalışmakla olursa tarikat ve eğer külfetsiz yapılması kolay olursa hakikattir

             Kısacası bâtın (gizli) olan tarikat ve hakikat, görünen şeriatın tamamlayıcısıdırlar

             Şu halde tarikat ve hakikat yoluna girenlerden, yol esnasında görünürde şeriata aykırı ve ona ters düşen işler görünürse hep bunlar, o anki sarhoşluktan ve kendini kaybetmektendir

             O makamı geçip ayıldıkları vakit, o şeriata aykırı olan durum tamamen ortadan kalkar ve o zıd ilimler tamamıyla dağılmış olur."  Ancak burada dikkate değer bir nokta vardır ki o da Hızır'ın öldürdüğü çocuk meselesidir

             Eğer bu çocuk büluğ çağına ermiş idiyse derhal küfür ve azgınlığına hüküm vermek şeriata uygun olur

             Fakat âlimlerin çoğunun dedikleri gibi, henüz büluğ çağına ermemiş bir çocuk idiyse, onun kâfirliği ve azgınlığı nihayet gelecekte meydana çıkacak bir gerçektir

             Hızır, Allah'ın kendisine bağışladığı ilim ile, onun o zamanki ve gelecekteki bütün gizli bilgilerini bilmiş dahi olsa, bir çocuk şöyle dursun bir ergini bile ileride yapacağı suçtan dolayı öldürmek şüphe yok ki İslâm hukukuna aykırıdır

             Çünkü Hz

             Ömer (r.a) Muğire'nin kölesini görünce: "Bu beni öldürecek" demiş, kendisinin katili olacağını bilmişti

             "O halde niye bırakıyorsun, ey müminlerin emiri!" dediklerinde "Ne yapayım henüz bir şey yapmamıştır

             Ve yalnız kalbindeki şeyden dolayı da şeriata göre sorumlu olunmaz" dedi

             Ve dediği gibi ertesi gün şehid oldu

             Şu halde Hızır'ın öldürdüğü eğer çocuk ise bundaki hüküm, hakikat ile şeriat arasında bir uyumsuzluk noktası meydana getirmez mi? Ve bu durumda Musa bu yoruma nasıl kanaat etmiş olur? Buna söylenebilecek cevap şu iki tarzdan birisi olabilir:  1- Musa'nın yoruma itiraz etmemesinden açıkça anlaşılan şudur ki onun diye bir masum (suçsuz) zannettiği oğlan, çocuk değil, ergin azgın bir kâfir, öldürülmesi vacib bir genç imiş

             Bu ipucu karşısında çocuktu sözü kabul edilemez

             2- Şeriatın hakikatı Allah'ın emridir

             Hızır da bunu kendiliğinden değil, Allah'ın emriyle yaptığını söylemiş

             Musa'nın itiraz etmemesine sebep de bu olmuştur

             Çünkü bu şekilde Hızır, özel durumlarda özel bir şeriat ile emredilmiş bir peygamber olduğunu anlatmış demektir

             Bundan dolayı o çocuk hakkında gerçekleştirdiği öldürme hükmü, genel kurala aykırı olmakla beraber, Hızır için özel vahye dayanan özel bir şeriat olur

             Bu ise şeriat ile hakikat arasında bir uyuşmazlığa değil, iki peygamberin şeriatleri arasında bir farka dayanır

             Ve Musa'yı Hızır'dan ayıran en önemli nokta da bu farktır

             Açıklanan üç olaydan, üçü de Hızır'ın hem ilminin şeklinde, hem de yaptığı işin şeklinde başka bir özellik gösterdiği gibi, bilhassa çocuk olayı onun şeriatında da bir özellik göstermektedir:  Birincisi, ilim açısından bakıldığı zaman onun gemi, genç ve duvar hakkındaki ilminde olduğu gibi, eşyanın görünmeyen şeylerle ilgili olan Allah bilgi ve sırlarını, gelecekteki takdir edilmiş şeyleri, geçmişteki gizli hususları, şimdi gözönünde olduğu gibi hemen bildiği anlaşılıyor

             Onun için buna gayb ilmi, gizli ilim, özel mânâsı ile Ledünnî (Allah'ın bilgisi ve sırları) ilmi demişlerdir

             İkincisi, fiil yönünden bakıldığı zaman yaptığı şeyler, halktan Hakk'a doğru giden işler değil, Hak'tan (Allah'tan) halka doğru olan fiillerdir

             Bundan dolayı Musa gibi halkı Hakk'a götürmeye emredilmiş değil, Hak'tan halka olan mukadderatın (yazılmış olanların) yerine getirilmesine emredilmiş demektir

             Ve şu halde oğlanı öldürmesi de, Allah'ın emri ile ölen çocukların ruhlarını almaya vekil tayin olunmuş olan Azrail'in görev ve sorumluluğu gibi olur

             Üçüncüsü, İslâm şeriatına uygun olmak, başka bir ifade ile güzellik ve çirkinlik açısından bakıldığı zaman Hızır'ın yaptıkları, gözle görülmeyen gizli sebeplere dayandığı için görünürde çirkin ve hikmetsiz görünüyor

             Sebeplerinin açıklanmasıyla gerçeğe uygun olduğu zaman ise, üçte ikisi genel kurala uygun ve biri genel kurala aykırı bir istihsan (güzel sayma) olduğu anlaşılır

             Musa onun ilmindeki özelliği, daha önce Allah'ın ilmi ve sırrından haber almış, ondan doğruyu bulmasına yardımcı olacak ilmi öğrenmeye gelmişti

             Gördüğü örnek ise ona, amel ve şeriat yönünden kendisinin memurluğuna uymayan ve bununla beraber itiraz etmeye de hak vermeyen özellikler bulunduğunu öğrenmiş ve bunun üzerine aralarında birbirinden ayrılma gereği gerçekleşmiştir

             Demek



             --- ELMALILI TEFSİR - 317 ---

             ki Musa, ilmini tebliğ ve ortaya koymaya emredilmiş Ulü'l-azim bir peygamber olduğu halde Hızır, tebliğe değil, verilen emirleri hemen yerine getirmeye emredilmişti

             Bundan dolayı Hızır'ın bir peygamber değil, bir veli olduğunu söyleyenler olmuştur

             Fakat yalnız veli olsaydı oğlanı öldürmek için özel hükme sahip olamazdı

             Bu şekilde kıssa Hızır'ın Musa'dan daha faziletli olduğunu gerektirmez

             Ancak Musa'nın herşeyi bilen (bir peygamber) olmadığını ve Allah ilminden Musa'ya verilmeyen şeyler bulunduğunu anlatmış olur

             Bu da hem Hızır'ın, hem Musa'nın Allah'ın lutfuna nail olduklarını toplayan bir zü'l-cenaheyni (dünya ve ahirete ait bilgisi geniş olan kimse) göz önüne getirmeyi telkin ile Hz

             Muhammed'in makamının en mükemmel bir makam olduğunu anlatmak için bir giriş yapılmış demektir

             Onun için bu kıssadan Zülkarneyn'le ilgili soruya geçilerek buyuruluyor ki:  Meâl-i Şerifi

             83- Bir de sana Zülkarneyn'den soruyorlar

             De ki: Size ondan bir hatıra okuyacağım



             83- Bir de sana Zülkarneyn'den soruyorlar veya sorarlar

             Soranlar, bazı rivayetlere göre müşrikler, diğer bazı rivayetlere göre kitab ehli idi

             Sûrenin iniş sebebinde zikredilen rivayette yahudilerin telkini ile Kureyş müşriklerinin soru sorduğu (baş tarafta) geçmişti

             Taberî'de Ukbe b

             Amir'den rivayet olunduğuna göre o demiştir ki: "Bir gün Resulullah'a (s.a.v) hizmet ediyordum, huzurundan çıktım

             Kitab ehlinden bir topluluk bana rastlayıp: 'Biz Resulullah'a soru sormak istiyoruz

             İzin iste' dediler

             Ben de girdim, haber verdim Peygamber: 'Onların benimle ne işleri var? Ben Allah'ın bildirdiğinden başkasını bilmem' buyurdu

             Sonra 'Bana su dök' dedi

             Abdest aldı, namaz kıldı

             Namazı bitirince yüzündeki sevincini anladım

             Sonra Peygamber: 'Onları ve ashabımdan kimi görürsen içeri al' buyurdu

             Bunun üzerine onlar içeri girdiler, Peygamberin huzurunda dikildiler

             Peygamberimiz buyurdu ki: 'İsterseniz kitabınızda yazılı bulduğunuz şeylerden sorunuz, ben size cevap vereyim ve isterseniz ben size bilgi vereyim'

             Bunun üzerine onlar: 'Sen bilgi ver' dediler

             Peygamber: 'Zülkarneyn'den ve kitabınızda bulduğunuz şeylerden soruyorsunuz?' buyurdu." Bir de Alûsî'nin belirttiğine göre İbnü Ebu Hatem'in Süddî'den rivayet ettiğine göre Hz

             Peygamber (s.a.v)e yahudiler demişler ki "Ey Muhammed! Sen ancak İbrahim'i, Musa'yı, İsa'yı ve bazı peygamberleri anlatıyorsun

             Çünkü onlarla ilgili haberleri bizden işittin

             Şimdi bakalım bize öyle bir peygamberden haber ver ki, Allah Teâlâ onu Tevrat'ta ancak bir yerden başka zikretmemiştir

             O kimdir? demişler

             "Zülkarneyn" buyurmuş

             ZÜLKARNEYN, deyimi, zü'l-yedeyn (iki el sahibi) gibi bir lakabdır ki zü'l-cenaheyn (çifte kanatlı) niteliğine benzer

             Kamus'ta ayrıntılarıyla anlatıldığı üzere "karn" bir çok mânâlara gelir

             Bunlardan bazıları; boynuz, asır, bir zamanda beraber yaşamış olan topluluk mânâlarına geldiği gibi insanın tepesine ve özellikle başının yanlarına, yani şakaklarına ki hayvanda boynuzunun yeridir ve erkeklerin perçemine, kadınların zülüflerine, güneşin çemberinin kenarına ve bir toplumun başında olan efendisine..

             denilir

             Bundan dolayı Zülkarneyn lakabının, isim olarak konmasının sebebinde "karn" kelimesinin mânâlarından her birine göre değişik düşünceler mümkün olduğundan birçok sözler söylenmiştir

             Bu sözlerin en meşhuru Kur'ân'ın açıklamasından da anlaşılacağı üzere, yeryüzünün doğu ve batısına sahip, demek olmasıdır ki, Türkçede cihangir diye ifade edilir

             Hüseyin Vâiz tefsirinde anlatıldığı üzere, görünen ve görünmeyene sahip mânâsı da Kur'ân'ın zevkine uygun yönlerdendir

             Buna da Türkçede zülcenaheyn (hem dünya, hem ahirete ait) denilir

             Tefsir bilginlerinin açıklamalarından Zülkarneyn lakabı ile lakablandırılmış olan zatların bir değil, birçok kimse olduğu anlaşılıyor

             Kur'ân'da anılana Büyük Zülkarneyn" deniliyor

             Vaktiyle Yemen'de Tebâbia denilen Himyer hükümdarlarından bazı büyük fatihler, bu cümleden olarak Mekke'nin yapımında Hz

             İbrahim ile görüşüp ondan feyiz aldığı rivayet edilen, Sa'b ve Semerkand isminin adına nisbeti nakledilen Şemmer Yer'aş, Zülkarneyn olarak anılmış oldukları gibi, Afrîdun ve İskender gibi Arap olmayan fatihlere de bu lakab verilmiş ve bunların en son yaşayanı, İskender olması dolayısıyla tarih bilginleri arasında "Zülkarneyn" şöhreti İskender'in olmuştur

             Yahudilerin kitaplarında, Zülkarneyn Rum'dan çıkan bir genç idi ki, Mısır'ı ve İskenderiye'yi kurdu ve şöyle yükseldi, böyle yükseldi diye anılmış olduğu hakkında bir rivayetinde görülmesinden dolayı, bu konuda tarihî tartışmayı ortadan kaldırmak isteyen bazı tefsir bilginleri de Büyük Zülkarneyn'in İskender olduğunu kabul etmek istemişlerdir

             Nitekim Alûsî de bu görüştedir.(3) Allah'ın birliğine inanan bir hükümdar olan ve olağanüstü fetihleriyle dünyada özel bir tarih açmış bulunan İskender'in, Zülkarneyn'lerden birisi olduğunu inkar etmeye yer yoksa da, Kur'ân'da zikredilen büyük zatların peygamberlik makamına da sahip bulunduğuna göre İskenderin bu derece yükseltilmesi kabul edilebilir görülmemiş ve İskenderin bir set yaptığı bile tarih olarak belli olamamıştır

             Bir de İskender, başka bir tarihte meşhur olduğu ve bilindiğinden dolayı, bunu Peygambere sormak, soru soranların maksadına uygun olmazdı

             Hakkında vahiyden başka bir şekilde bilgi alınması düşünülen bir soruyu peygamberliği imtihan etmek isteyen ve bunun için soru soran kimselerin maksatlarına nasıl uygun düşer? Onun için bu soru, eski tarihin karanlıklarına kadar dalan bir konu olması gerekiyor

             Gerçi İskender'den sonra da doğu ve batıya savaş açmış, set yapmış fatihler yok değildir

             Mesela Roma kayserlerinden (hükümdarlarından) birinin, İngiltere'de Kisra Nuşirevân'ın Kafkas dağlarında "Bâbü'l-Evvâb", başka bir ifade ile "Demir kapı" denilen yerde birer set yapmış olduklarını tarihler gösteriyor

             Fakat bu sorunun, doğu ve batı da pek çok fetih yaptıktan sonra Kuzey'de Askitler'e kadar varan ve aynı zamanda Akdenizden Şab denizine kadar bir set yaptığı rivayet olunan Mısırlı büyük Ramses gibi maddî ve manevî bir üne sahip olan daha eski ve daha yüksek bir cihangiri hedef edinmiş olması rivayet ve dirayet açısından daha uygundur

             O halde bu Zülkarneyn kimdir? Bazıları bunun İbrahim (a.s) zamanına tesadüf eden Afrîdun b

             Esfiyan b

             Cemşîd olduğunu söylemişlerdir ki, İran'ın adalet önderlerinden olup, adalet ve güzel ahlâkı ile meşhurdu

             Zülkarneyn'den önce Hızır bulunuyordu

             Hızır, Afrîdun zamanında peygamber olarak gönderilmiş olup Hz Musa zamanına kadar kalmıştı

             Zülkarneyn, İbrahim (a.s) zamanındaydı gibi ilk kitap ehlinden rivayet edilmiş bazı sözler bununla ilgili görünür

             Belhli Ebu Zeyd "Suver-i Ekâlîm" ismindeki kitabında Afrîdun'un vahiy ile desteklenmiş olduğunu söylemiş ve tarihler onun büyük bir fatih olduğunu nakletmişler

             İbnü İshak, "Zükarneyn"in isminin, Merziban b

             Merduye olduğunu söylemiş, bazıları onun ismi Abdullah b

             Dahhâk'tır demiş, bazıları da Mus'ab b

             Abdullah b

             Feynan b

             Mansur b

             Abdullah b

             el-Ezr b

             Avn b

             Zeyd b

             Kehlân b

             Sebe b

             Ya'rub b

             Kahtan demişler

             Ebu Reyhan Bîrûnî "el-Asârü'l-Bâkiye ani'l-Kurûni'l-Hâliye" isimli eserinde "Zülkarneyn, Ebu Kerb Semiyy b

             Ubeyd b

             Efrîkış el-Hımyerîdir

             Bunun mülkü yer küresinin doğu ve batısına ulaşmıştı ve Himyerli şairin:  "Dedem zü'l-karneyn müslüman bir melikti

             Yeryüzünde yüceldi, zayıf görüşlü değildi

             Doğulara ve batılara ulaştı

             Doğru yolu gösterecek bir hakîmden padişahlık yollarını arıyordu." diye iftihar ettiği de odur deniliyor ki bu görüş doğruya en yakın görüştür

             Çünkü Zülmenâr, Zûnüvâs, Zünnûn, Zuruayn, Zûyezen, Zûceden gibi zû'lar hep Yemen'dendir" demiş

             Durum böyle iken Afrika kıtasını adına nisbetle tanımakta olduğumuz Afrikış, Zülmenâr unvanı ile Himyer hükümdarlarının tanınmışlarındandır

             Tanca'ya kadar ulaştığı, Afrikıyye şehrini yaptığı, Berberîleri Filistin, Mısır ve sahilden Mağribe (Cezayir'e) naklettiği tarihlerde zikrediliyor

             Fakat bunun torunu olduğu söylenen "Ebu Kerb Semiyy veya Şems b

             Umeyr" adında birisi tarih itibariyle tesbit olunamamış ve bundan dolayı, Ebu Reyhan'ın nakline itiraz edilip bunun, "Şemmeryeraş" kelimesinden değiştirilmiş olması ihtimali ileri sürülmüştür

             Gerçekten bir rivayette, Şemmer, Afrîkış'ın oğlu olup Irak ve Çin'e doğru hareket ederek vardığı yerlerde kitabe (yazıt)ler diktirdiği ve Semerkand kalesini söktüğü ve hatta Semerkand "Şemmer"in kopardığı, yani "Şemmerkent" yahut "Şemmer şehri" demek olduğu zikredilmiş ve Huzâ'a şairi Dıbil, Yemen hükümdarları ile iftihar ederken

             buna işaret ederek şunu söylemiştir:  Bazıları bu "Şemmer"in başında iki saç örgüsü olduğundan dolayı Zül-karneyn diye adlandırıldığını nakletmiş ise de en çok tercih edilen rivayette Şemmer, Efrikîş'in oğlu değil, "Nâşirunniam"ın oğlu olduğu gibi, Süleyman (a.s) zamanındaki Belkıs'tan sonra olmasından dolayı Kur'ân'daki Zülkarneyn'in daha önce olması gerekeceği ileri sürülmüştür

             Nitekim Ebu'l-Fidâ tarihinde der ki: "Zülkarneyn, Râyiş'in oğlu Sa'b'dır

             Babası Râyiş ilk Tübba', Küçük Sebe'in oğlu Sayfî'nin oğlu Kays'ın oğludur denilmişse de Lokman'ın biraderi Züsü-ded'in oğlu Haris Râyiş'tir

             İbnü Said, İbnü Abbas hazretlerine, Kur'ân'da zikrolunan Zülkarneyn'den sordu Himyer'dendir dedi ki o, adı geçen Sa'b'dır diye nakletmiştir

             Şu halde yüce kitapta zikredilen Zülkarneyn, Rum İskender değil, adı geçen Sa'b b

             er-Râyiş'dir."  Kamus mütercimi Asım Efendi de İskender kelimesinde bu görüşü destekleyerek daha bazı detaylı bilgileri nakletmiştir

             Fakat bir taraftan Sa'b'ın bir taraftan da Afridun'un İbrahim (a.s) zamanında oldukları hakkındaki rivayetleri birleştirmek de pek zor ve güç görünüyor

             Gerçi Kur'ân'ın bir kaç yerinde geçmişteki parlaklığı hatırlatılan Sebâ medeniyetinin, dünyada benzeri yaratılmamış olduğu hatırlatılan "İreme zâti'l-'imâd" cennetinin sahipleri olan ve Semûd kavmini Yemen'den kovarak çıkaran Himyer ve Tebâbia devletinin, Şeddad'a karşılık Lokman ve Zülkarneyn'e de ortaya çıkış yeri olması en yakın ihtimaldir

             Ve bunlardan birinin ve belki bir kaçının Zülkarneyn olarak anılmış olduğu da anlaşılmaz değildir

             Bununla beraber tarihin bilinmeyen karanlıkları içinde bunların incelenmesi zor olduğu gibi, Kur'ân'da zikredilen Zülkarneyn'in bunlardan o ünvanı almış birisi mi; yoksa İbnü İshak'ın, Lafes'in çocuklarındandır dediği gibi Arap milletinden başka bir milletten gelen, büyük fatihlerden birisi mi olduğunu kestirmek mümkün olamıyor

             Onu için İbnü Hişam'ın "Siyer" kitabının şarihi Süheylî'nin kabul ettiği şekliyle, bu konuda en sağlam hükmü Hz

             Ali'den rivayet olunan şu fıkrada buluyoruz: "Zülkarneyn, salih bir kuldu ki, Allah'ı sevmiş Allah da onu sevmişti"

             Gerçekten bunun ismi ve şahsiyeti ile belirlenmesine kalkışmak Kur'ân'ın zevkine de uygun değildir

             Çünkü soru, Zülkarneyn niteliği üzere sorulmuş olduğu gibi, cevapta da ismin ve şahsiyetin belirtilmesine ilişilmeyip ancak o vasıfla ilgili hususları açıklayan kıssayı hatırlatmakla buyuruluyor ki: de ki size ondan bir haber anlatacağım

             Bir zikir, yani onu andıracak unutulmaz bir hatıra, belleklerde tutulacak, dillere destan olacak bir anı, şöyleki:  Meâl-i Şerifi

             84- Gerçekten biz onu (Zülkarneyn'i) yeryüzünde iktidar sahibi yaptık ve ona ulaşmak istediği her şeyi elde etmesinin bir yolunu verdik

             85- Derken o da bu yollardan birini tutup gitti

             86- Nihayet güneşin battığı yere vardığı zaman, güneşi, (sanki) kara bir balçıkta batıyor buldu

             Bir de bunun yanında bir kavim buldu

             Biz ona dedik ki: "Ey Zülkarneyn! Onları ya cezalandırırsın veya onların hakkında iyi davranırsın."  87- O da demişti ki: "Kim haksızlık ederse muhakkak ona azab edeceğiz; Sonra Rabbine geri döndürülecek, O da onu görülmemiş bir azabla cezalandırır."  88- "Amma her kim de iman edip iyi bir iş yaparsa, buna da en güzel mükâfat vardır

             Biz ona dünyada kolaylık gösterir zor işlere koşmayız."  89- Sonra Zülkarneyn yine bir yol tuttu

             90- Nihayet güneşin doğduğu yere varınca, onun kendilerini güneşten koruyacak hiçbir siper yapmadığımız bir kavmin üzerine doğduğunu görmüştü

             91- İşte Zülkarneyn'in kudret ve saltanatı böyleydi

             Ve biz onun yanında olan her şeyi bilgimizle kuşatmıştık

             92- Sonra yine bir yol tuttu

             93- Nihayet iki dağ arasına ulaştığında onların önünde, hemen hiç söz anlamayan bir kavim bulmuştu

             94- Dediler ki: "Ey Zülkarneyn! Ye'cuc ve Me'cuc bu yerde fesat çıkarıyorlar

             Onun için, bizimle onlar arasında bir sed yapman şartıyla sana bir vergi versek olur mu?"  95- Dedi ki: "Rabbimin bana vermiş olduğu servet ve saltanat, sizin vereceğiniz şeyden daha hayırlıdır

             Bana maddî yardımda bulunun da sizinle onların arasına en sağlam seddi yapayım

             96- "Bana, demir kütleleri getirin." Nihayet dağın iki ucunu denkleştirdiği vakit: "Ateş yakıp körükleyin" dedi

             Demiri bir ateş koru haline getirince

             "Bana erimiş bakır getirin üzerine dökeyim" dedi

             97- Artık Ye'cuc ve Me'cuc bu seti ne aşabildiler ne de delebildiler

             98- Zülkarneyn dedi ki: "Bu Rabbimin bir lütfudur

             Rabbimin vaadi geldiği vakit de onu dümdüz yapacaktır

             Rabbimin vaadi de haktır



             84- Gerçekten biz ona yeryüzünde maddî manevî kuvvetleri, kudretleri hazırladık

             Ve ulaşmak istediği her şeyden ona bir sebep (vasıta) verdik

             Önemli şeylerden takip ettiği maksadına ermek için açıktan ve gizliden ilim, kudret, âletler ve vasıtalar gibi her türlü sebebi ihsan eyledik

             Öyle ki neye yapışsa ondan maksadına yol bulur, muvaffak olurdu

             Yani sebepsiz, düzensiz hareket etmezdi

             Fakat her neyi de tutsa o bir sebep olurdu

             Çünkü sebep olmak, eşyanın aslına ait değildir, Allah'ın bir tahsisidir



             85- Bunun üzerine o da bir yolu takip etti

             Bir yolla batıya doğru yürüdü



             86-88- Nihayet güneşin battığı yere ulaştı

             Yerleşmiş olduğu yerin gün batı tarafından ta sonuna kadar vardı

             Tefsir bilginlerinin de yaptıkları açıklamaya göre, Okyanus denilen Atlas Okyanusunun batı kenarına ulaştı

             Bu Okyanus denizinde "Halidat" ismi verilen adaların bir zamanlar uzunluk (boylam) başlangıcı olarak kabul edildiklerini kaydediyorlar

             Bununla birlikte biz bugün bu Halidat adalarının ne olduğunu tayin edemiyoruz

             Özetle uzak batıya vardığı vakit güneşi (sanki) siyah bir çamura batıyor buldu

             Veya "hâmiye" kırâetine göre, kızgın bir pınar içinde batıyor buldu

             Tefsir bilginleri buradaki aynı, su pınarı; hamieyi balçıklı; hâmiye'yi de kızgın mânâsına tefsir etmişlerdir ki, güneşi balçıklı veya kızgın bir pınar içinde batıyor buldu demek olur

             Bu şekilde bu su pınarından maksat, okyanus ve özellikle denizin ufuktaki batış noktasıdır

             Batıya varıncaya kadar geçtiği memleketlerde birtakım saltanatların batışını görerek giden Zülkarneyn, uzak batıda geçtiği yolda önüne çıkan Okyanus kenarında güneşin batışını seyretmek için ufka baktığı zaman Allah mülkünün genişliği ve yüceliği içinde o koca okyanus etrafı gök ile çevrilmiş bir kuyu havzası gibi sınırlı bir su kaynağı manzarasını alıyor

             Fakat içilebilecek parlak ve duru bir kaynak gibi değil, kara balçıkla bulanmış, dibi görünmez karanlık bir kuyu gibi görünüyor ve güneş bunun ufkunda batarken zayıflamaya başlayan parıltısı, allı morlu yansımalarıyla puslar içinde çalkalanarak karanlık bir batağa batıyor da, battığı nokta balçıklı bir göz gibi bulanıp kararırken aynı zamanda renk ve buharıyla kaynayan kızgın bir köz halinde bulunuyor

             Demek Zülkarneyn'in vicdanında güneş batışının bıraktığı intiba bu olmuştur ki, bu müşahedenin en ibret verici mânâsı, en son bir sınırda duracağı kesin olan dünya ululuğunun sınırlı olduğunu görmek ve geçici olduğunu anlamaktır

             "Biz dedik ki: Ey Zülkarneyn!..." Bu söz, doğrusu  Zülkarneyn'in peygamber olduğuna açıkça delalet eder

             "Zülkarneyn dedi ki: Her kim haksızlık ederse ona azab edeceğiz..." Demek ki Zülkarneyn azab verme veya iyilikte bulunmak gibi dilediğini yapmakta serbest bırakıldığı halde, yine sebebsiz hareket etmedi

             Azab etmeyi zulmedenlere, iyiliği ve mükâfatı da iman edip faydalı işler yapanlara tahsis etti

             Güç ve seçimini kötüye kullanmaya kalkışmadı

             Çünkü kendisinin de sonunda Rabbine geri gideceğini biliyordu

             89-90- Sonra da, yani batıda yapacağı icraatı yaptıktan sonra da bir yol tuttu

             Batıda batan güneşin doğuya dönmesi gibi, batıdan doğuya giden bir yol peşine düştü, nihayet güneşin doğduğu yere kadar gitti

             Yani yeryüzünde güneşin arada engel bulunmaksızın



             --- ELMALILI TEFSİR - 318 ---

             doğduğu noktaya kadar gitti ki bu noktanın, Afrika'nın doğu kıyıları olması ihtimali olsa da açıkça anlaşılan Asya'nın uzak doğusu olmasıdır

             Vardığında onu (güneşi) öyle bir kavim üzerine doğuyor buldu ki biz onlara, güneşin berisinde bir siper yapmamıştık

             Binaları yok, hatta elbiseleri yok

             Güneşin altında yanıyorlar

             Nitekim bugüne kadar bile Sudan'da, Avusturalya'da böyle çıplaklar vardır

             Bununla birlikte maksat, örfte herkesçe bilindiği üzere önemli bir örtü ve siper olduğu takdirde çadırlar bile önemli bir örtü olamayacağından dolayı, bu mânâ çölde yaşayanların çoğunu kapsar



             91- İşte o böyle idi

             Halbuki onun yanında neler vardı, biz onları tamamen biliyorduk

             Yani onların öyle çıplaklığı karşısında Zülkarneyn'in mülkünde o kadar çok sebepler ve vasıtalar vardı ki, tamamını ancak Allah biliyordu

             Zülkarneyn'e her şeyden sebep (vasıta) veren Allah, bunları güneşin altına koymuş, bir örtü vasıtası bile vermemişti

             Bundan dolayı bunları gördüğü zaman, Zülkarneyn'in ne hisler duyduğunu, ne işler yaptığını da Allah bilir



             92- Sonra da diğer bir yol tutmuştu

             Batı ile doğu arasında bir yolda gitti ki, bu da ya güneye veya kuzeye doğru olabilir

             Bununla beraber tefsir bilginlerinin anlattıklarına göre kuzeye gitti



             93- Nihayet iki seddin arasına vardığında,  SEDDETMEK: Bir şeyin gediğini sağlam kapamaktır

             İki şey arasına engel olan perdeye sed denildiği gibi, dağa da sed denilir

             Nitekim burada iki dağ diye tefsir edilmiştir

             Bazıları tabii olana sin in ötresi ile "süd"; insan tarafından yapılana da üstünü ile "sed" deniliyor, demiş

             Bazı bilginler de birincisi "süd" gözle görünen, ikincisi "sed" gözle görülmeyendir demiştir

             Bu âyette iki şekilde de okunduğundan ikisinin de aynı mânâda olduğu anlaşılır denilmiş ise de, bu iki okuma şeklinin değişik birer nükteyi kapsamış olmaları da düşünülebilir

             Buna göre iki sed, yapma iki engel olabileceği gibi iki deniz, iki yer kıtası, iki dağ gibi yaratılmış (tabiî); yahut görünen ve görünmeyen de olabilecektir

             Tefsir bilginleri, bu "seddeyn"i "iki dağ" diye tefsir etmişlerdir

             Ancak bu iki dağı belirlemek için ipucu yoktur

             Bu konuda rivayetler ise üç görüşte toplanıyor:  1- Bu iki dağ, kuzeyde doğu tarafında Türk toprağının bittiği yerdedir

             Denilmiştir ki Zamehşerî ve Ebu's-Suud bu görüşü benimsemişlerdir

             Türk toprağından maksat, Maverâünnehir denilen küçük Türkistan ise, bu görüş, Çin seddi yerine işaret demek olur

             2- Ermenistan ile Azerbaycan tarafında Türkistan topraklarının bittiği yerde denilmiştir

             Kâdî Beydâvî bu görüşü tercih etmek istemiştir

             Bu görüşe göre bu dağlar, Kafkas dağları ve iki sed arası, Demirkapı yeri oluyor ki İbnü Haldun ve Ebu'l-Fidâ gibi tarihçilerin açıklamasına göre, burada Nûşîrevân bir sed yapmıştı

             Ebu Reyhan demiştir ki, bu yerin, insan bulunan meskun yerlerin Kuzeybatı tarafında olması gerekiyor

             3- Kuzeyin son kısımlarında iki yüksek dağdır ki, Hazkiyal (a.s.)'ın kitabında "âhirü'lcirbiya" denilmiştir

             Bu cirbiya ismi ise bize Sibirya ismini andırıyor

             Bunun ise batı tarafının son bölgesi, Ural dağları, doğu tarafında da Behreng boğazı tarafları olmasından dolayı önceki sözlerle de ilişkisi vardır

             Bu şekilde iki dağın arası İstanoy dağları ile Ural dağlarının arası demek olan Sibirya'nın kendisi midir? Batısındaki Ural dağları ile Kafkas dağları arası mıdır? Yoksa doğusunda Behreng'e doğru Kamçatka tarafındaki dağların arası mıdır, tam olarak belirlemek mümkün olmuyor

             Kur'ân'ın ifadesinde ise bu iki seddin yerini anlayabilmek için, batı ve doğu yönlerinden başka bir ipucu yoktur

             Bundan ise Rusya'nın batı tarafı ihtimali olduğu gibi bir zamanlar Asya'nın Behreng boğazından Amerika'ya bağlantısı bulunduğuna ve Zülkarneyn de eski tarihte yaşadığına göre, Asya'nın doğusunda, Amerika'nın batısında bulunan Behreng ismindeki yer olması da pek muhtemeldir

             Bunlardan başka doğuda Çin seddi, batıda Bâbü'l-ebvâb meşhur olduğuna göre iki sedden maksat, bunların olması daha açıktır denilebilir

             Her ne kadar Zülkarneyn'in zamanında bunlar henüz bulunmuyorsa da Kur'ân'ın inişi sırasında bulunmaları ve meşhur olmaları tanımlama için yeterli olabilir

             Bu şekilde bu iki sed arasından maksat, Türkistan olması gerekir

             Bu da bundan sonraki kavim hakkında zikr edilecek rivayete uygun oluyor

             Kısaca iki sed arasına vardığında onların ötesinde bir kavim buldu ki neredeyse söz anlayamayacak bir durumdaydılar

             Yani başka dil bilmedikleri gibi zihinleri basit, anlayışları kıt idi

             nın ötresi ve ın esresiyle kırâetlerine göre; hemen hemen söz anlatamayacak bir halde idiler



             94-Dilleri tuhaf, ifadeleri yetersizdi

             Zülkarneyn'e her şeyden bir sebeb (vasıta) verilmemiş olsaydı bunlara söz anlatamayacak, onlar da dertlerini anlatamayacaklardı

             Bununla beraber bunlar, şimdi anlaşılacağı üzere ehlini bulunca güç oluşturabilecek işe yarayacak bir kavimdi

             Kur'ân bunun hangi kavim olduğunu açıkça anlatmamıştır

             Fakat tefsir bilginleri, Türk kavmidir denilmiş olduğunu öteden beri nakletmişlerdir

             O halde demek oluyor ki, Ye'cûc ve Me'cuc'e karşı yapılacak seddi Zülkarneyn, Türklerin kuvvet ve yardımıyla yapacaktır

             Şöyle ki: O söz anlamaz veya anlatamaz gibi bulunan kavim, dediler ki: "Ey Zülkarneyn! Gerçekten Ye'cuc ve Me'cuc yeryüzünde bozgunculuk yapıyorlar

             Yani işleri, yeryüzünü bozmaktır

             Bu memleketi, harap ediyorlar, önlerine geleni tahrib ediyorlar

             Bırakılırlarsa bütün yeryüzünü bozacaklardır

             YE'CÛC ve ME'CÛC; Yahut Yacûc ve Macûc isimleri Arapçaya başka bir dilden nakledilmiş Arapça olmayan kelimeler olduğu anlaşılıyor

             Avrupalılar da bunlara Yagug ve Magug demişler ve onları şeytan soyundan sayarlarmış

             Nitekim orta çağları açan kavimler göçünde Batı Roma İmparatorluğunu istila eden Hunlara böyle demişlerdir ki, Barbar deyiminden daha şiddetli demek oluyor

             Gerçekten kitap ehlinden bazılarının Ye'cûc ve Me'cûc'u Hz

             Âdem'in bir ihtilamından meydana gelmişler diye bir efsane naklettiklerini bazı tefsirler de rivayet etmişlerdir

             Halbuki Tevrat'ın birinci sifrinin onuncu faslında Yecûc, Yâfis'in oğullarındandır diye açıkça ifade edildiği gösteriliyor

             Bu sebeple olmalıdır ki, Vehb b.Münebbih ve daha bazı zatlar, Ye'cûc ve Me'cûc'un Yâfis'in çocuklarından iki kabile olduklarını kesin olarak ifade etmişler ve müteahhirîn (hicrî 3

             asırdan sonraki) bilginlerden bir çokları da bu görüşe dayanmışlardır

             Bununla beraber Kur'ân'da tesniye (ikil) zamiri ile "Yüfsidâni" denilmeyip de "Müfsidûne" denilmesinin, sayıca kalabalık olduklarına işaret olması gerekir

             Onun için iki değil, yirmi kabile diyenler olduğu gibi, yeryüzündeki insanların onda dokuzuna kadar Yecûc ve Mecûc'un çok kalabalık olduğunu nakledenler de olmuştur

             Ebu Hayyan der ki: "Bunların sayı ve şekilleri hakkındaki sözlerin hiçbiri sahih haber değildir." Kısaca Ye'cûc ve Me'cûc vaktiyle bir veya iki kavmin özel ismi olsa da doğrusu İslâm dilinde herkesin bildiği mânâ şudur: Aslı ve soyu belirsiz, din ve millet tanımaz karma bir insan topluluğudur ki, çıkmaları kıyamet alâmetlerindendir

             Yeryüzünü bozacaklardır

             Bundan dolayı bizimle onların arasında bir sed yapman için sana vergi verelim mi? Burada da nin fethası ile de ötresi ile de okunuş vardır



             95-Buna cevap olarak Zülkarneyn dedi ki: Rabbimin bana vermiş olduğu servet ve saltanat, sizin vereceğiniz şeyden daha hayırlıdır

             Yani ona ihtiyaç yoktur

             Allah tarafından bulunduğum makam, malî kuvvet, ve diğer vasıtalar itibariyle sizin tasarladığınız dereceden daha yüksek ve daha faydalıdır

             Ben, sizin öyle malî ücretinize tenezzül etmeksizin istediğinizden daha iyisini bağış ve armağan olarak yapabilecek bir güç ve yetenek içindeyim

             Öyle ise siz, bana güç ile yardım ediniz

             Yani malî masrafa karışmayınız da adamla, işçi, sanatkâr, araç gereç temin etmede emrimde hazır bulunarak fiilen yardım ediniz

             Ben onlarla sizin aranıza sağlam bir duvar yapayım

             Yani sedden daha sağlam bir şey, daha büyük, daha sağlam bir gergi yapayım

             Bu duvarın o kavim ile Ye'cûc ve Me'cûc arasında yapılması, söylendiğine göre adıgeçen iki sed arasında değil, onların ötesinde bir yerde olması gerekir

             Çünkü bunu isteyen o kavim, seddin ötesinde bulunduğundan dolayı, Ye'cûc ve Me'cûc ile araları daha ilerde olması gerekiyor



             96- Bana demir kütleleri getirin

             "ZÜBER" "Zübre"nin çoğuludur

             Zübre, büyük demir parçası demek olup Kamus'ta zikredildiği üzere örs mânâsınada gelir

             Yani demir aletler ve takımlar ile demir kütlelerini, demir cinslerini getiriniz dedi, getirdiler

             Nihayet iki ucun arasını denkleştirince iki sadef, karşılıklı iki baş veya iki yanı meydana getiren iki eğik ki; buna iki dağ, iki dağın tepeleri veya tepeleriyle kenarları arasındaki yanları, yani yamaçları demişlerse de o kavim ile Ye'cûc ve Me'cûc arasında seddin bir sınırını oluştaran karşılıklı iki uç veya sedde konulan kütlelerin bitiştirilecek yanları demek de olabilir

             Karşılıklı iki uç arasını düzeltince "Körükleyin" dedi

             Onu tam bir ateş haline getirdiği vakit "Bana erimiş bakır getirin üzerine dökeyim" dedi

             Bunu bazı bilginlerin dediği gibi demir kinetli, bakır perçinli kayalardan meydana gelmiş bir bina gibi anlamak mümkün olabilir

             Fakat ifadenin görünüşü bundan çok yüksek bir sanat ve işleme bağlı olan demir tuğlalı, bakır sıvalı öyle bir bina tasvir etmektedir ki, zamanımızda çok ilerlemiş olan sanat eseri ve sanayi vasıtaları ile bile onu imal etmeyi düşünmek zordur

             Demir kütlelerinden bir dağ ördürüp de körükleyerek tamamını bir ateş haline getirdikten sonra üzerine erimiş bakır dökmek şüphesiz korkunç bir işlemdir

             Acaba eski medeniyette demircilik böyle dehşetli bir ateşi idare edecek, böyle büyük bir işlemi yapabilecek kadar yükselmiş miydi? Olabilir

             Fakat bunu ya tefsir bilginlerinin dedikleri gibi Zülkarneyn'in bir mucizesi kabul etmek veya bununla beraber sanatın gelecekte ilerlemesinin mümkün olduğuna işaret etmekle, yapılan duvarın son derece kuvvet ve sağlamlığından bir kinaye ve misal gibi anlamak daha açıktır

             Yardım etme işi daha fazla bu mânâya bir ipucudur denebilir

             Yani o kavmin kuvvet ve gayreti ile Zülkar-neyn'in o yardımı, Ye'cûc ve Me'cûc'e karşı öyle herkesi aciz bırakacak bir duvar meydana getirdi ki, bunun sağlamlık derecesini anlayabilmek için, körüklenerek ateş haline getirilmiş demir kütleleri ile; harcı, sıvası erimiş bakırdan meydana gelen yalçın bir sed tasarlamak gerektir



             97-Bu şekilde hem bir sed, hem bir süd (kapı) olan bu duvar öyle yüksek ve sağlam bir şey oldu ki, o Ye'cûc ve Me'cûc artık onu ne aşabildiler, ne de delebildiler

             Halbuki ne yüksek dağlar aşılmış, ne sağlam istihkamlar delinmiştir

             Demek ki bunun sırrı Zülkarneyn'in döktüğü akıcı maddedeydi

             Demek ki o, normal bir madde değil, ilâhî bir kuvvetti



             98- Onun için dedi ki : Bu Rabbimden bir rahmettir

             Yani ne sizin işinizdir, ne benim; yalnız Allah'ın nimetlerinden Allah'ın bir lütfudur

             Bununla beraber bunun da bir eceli (sonu) vardır

             Rabbimin vaadi geldiği vakitte, onu yerle bir eder

             Ve Rabbimin vaadi hakdır

             Kıyamet muhakkak kopacaktır

             İlerde Enbiyâ Sûresi'nde geleceği üzere "Nihayet Ye'cûc ve Me'cûc'un (seddleri) açılıp da her dere tepeden boşaldıklarında" (21/96) âyetinin sırrı belirip Ye'cûc ve Me'cûc çıkacak, yeryüzünün düzeni bozulacak, kıyamet kopacaktır

             Bazıları bunu Çin seddi zannetmişler ve bundan dolayı Ye'cûc ve Me'cûc'un, Moğollar ve Tatarlar olduğu hayaline kapılmışlardır

             Gerçi Pekin civarında denizden başlayarak Altay dağlarının altlarına doğru yüzlerce saatlik bir mesafede uzanıp giden Çin seddi, hicretten dokuz asır kadar önce dördüncü Çin sülalesi devrinde, kuzeyden Moğol ve Tatarların saldırılarına karşı yapılmış olduğu tarihî bir bilgi olarak naklediliyor ve büyük eserlerin en büyüklerinden sayılıyorsa da yapılmasından fazla bir zaman geçmeden aşılmış, geçilmiş olan bu seddin sağlamlığı ve yapılış şekli, Kur'ân'da zikredilen vasıflara uygun olmadığı anlaşılıyor

             Diğer taraftan bazıları da Demir kapı seddi demişler ve bundan dolayı Ye'cûc ve Me'cûc'u bu günkü Rusya sahasında düşünmüşlerdir ki, bu sed de harap olmuştur

             Doğrusu Kur'ân'daki vasıflar, ikisine de uygun olmadığı gibi, diğer yerlerde bilinebilen sedlerin de hiçbirine uymuyor

             Allah doğrusunu daha iyi bilir ya, Kur'ân'ın bahsettiği bu duvar, Zülkarneyn'den onun yapılmasını isteyen kavmin bu sayede oluşturdukları toplantı kurulları olsa gerektir ki, demir kütleleri gibi dayanıklı ve sağlam olan unsunlarına akıtılan Allah feyzi ile meydana gelmiş olan maddî ve manevî bir sed demek olur

             Eğer bu kavim tefsir bilginlerinin naklettikeri şekli ile Türk idiyse, burada, Zülkarneyn'e kuvvetle yardım eden Türklerin geçmişte yeryüzünü bozgunculuktan kurtarmak için ettikleri hizmetin önemi anlatılmış olduğu gibi, yüce Peygamberimizin peygamber olarak gönderilmesinden sonra İslâm'a yapacakları hizmete de işaret edilmiş demektir

             Ve şu halde Türklerin yok olması, Ye'cûc ve Me'cûc seddinin yıkılması ve yeryüzü düzenini bozulması demek olacaktır ki, kıyametin alâmetlerindendir

             Özetle doğu ve batıyı dolaşan Zülkarneyn'in en büyük işi, sırf Allah'ın bir rahmeti olan bu duvarın yapılmasıdır ki, yıkılması yer yüzünde insanlığın pek büyük bir felaketi olacaktır

             Nizameddin Hasen Nişâbûrî "Garaibü'l-Kur'ân ve Reğâibü'l-Furkân" isimli tefsirinde burayla ilgili sofilerin yorumlarından olmak üzere der ki: İnsan için terbiye ve irşad ile elde edilmesi mümkün olan gizli bir olgunluk ve gömülü bir hazine bulunduğu açıklandıktan sonra, Zülkarneyn kıssası ile şu da açıklanmış oluyor ki, yer yüzünde halife olmaya layık olan ancak olgun insanlardır

             O ise iki yöne, yani hem ruhlar âlemi yönüne ve hem vücutlar âlemi yönüne sahip olan Zülkarneyn'dir

             Çünkü ona yeryüzünde sağlam bir yer verilmiş ve vasıtalar ve sebebler âleminde her şeyin sebebine erdirilmiştir

             Bu şekilde o hem nefsinde olgun, hem de başkalarını tamamlayıcı olmuştur

             Bundan dolayı bir sebep takip ederek aşağı âleme doğru gitti ki, o insan ruhunun güneşinin battığı yerdir

             Onu bir "kara balçıklı bir göze" de batıyor buldu ki, o tabiat ve cesedler âlemidir

             Ve orada bir kavim buldu ki onlar, vucuttaki kuvvet ve yerdeki ruhlardır

             Ey Zülkarneyn! dedik: Ya onları riyazat (terbiye ve ıslah) bıçağı ve mücadele kılıcıyla öldürmek suretiyle eziyet edeceksin veyahut da haklarında yumuşaklık ve yüze gülme ile güzellik yapacaksın

             Değerini yerinden başkasında kullanmakla alçaltarak zulmedene eziyet edeceğiz, istek ve maksadına aykırı olarak kahredeceğiz, sonra Rabbi olan Allah Teâlâ'ya geri döndürülecek, O da onu ebedî azab ile cezalandıracak

             İman edip hayırlı iş yapana ise ödül olarak en güzel mükafat var ki o, vusûl ve visâl (Hakka ermek) makamıdır

             Hem ona emirlerimizden kolaylığı söyleyeceğiz ki, o da fânilik ve mücahadeden sonra hafiflik ve istirahattır

             Sonra ruhlar âlemine ulaşma sebeplerinden bir sebebi takip etti ki, o insanın konuşan nefsi, güneşin doğduğu yerdir

             Onu bedene ait ilişkilerden soyutlamış bir kavim üzerine doğuyor buldu

             Nihayet iki sed arasına vardığında ki, o yaşama ve uygarlaşma âlemi ve vücudun düzelmesi, ahirete doğru bir vücut şekliyle varıp durma sebeplerinin dolaşma sahasıdır

             Onların önünde hemen hemen söz anlamayacak gibi bir kavim buldu

             Bunlar, nihayet hiçbir şey anlayamayan halk idiler

             Dediler ki Ye'cûc ve Me'cûc, yani çeşitli tabiat kuvvetleri, insanlığa ait yeryüzünde, kabiliyetlerini yaratıldığı gaye dışında kullanarak bozgunculuk yapıyorlar

             Biz sana vergi versek, varlığımızı terk etsek ve elimizde bulunan malları karşılıksız sana bol bol bağışlasak da bize bir sed yapıversen olur mu? Zülkarneyn dedi ki: Bana kuvvet ile yani gerçek bir gayret ve sadakatle yardım edin, demir kütleleri, yani yerleşmiş yetenekler veya demir gibi sağlam kalbler getirin

             İki ucu denkleşince; "beşikten mezara kadar." olunca üfleyin

             Ve dedi ki: Zikirlere ve virdlere (belirli zamanlarda okunan dualara) devam edin

             Nihayet kalb demirinde itaat ve zikir hararetinin etkisiyle onu ateş haline getirince, getirin

             Ve dedi ki: Ona bakır kaynağı dökeyim

             Şeytanın hilesi işlemeyecek şekilde o kalblerin içine sevgi cevheri, sağlamlık kimyası dökeyim de, ona Rahmândan başkası yükselemesin

             "Yalnız Allah bana kâfidir" Zülkarneyn'in sözü bitti

             Şimdi bakın Allah'ın vaadi nasıldır? Yüce Allah buyuruyor ki:  Meâl-i Şerifi

             99- Biz o gün (kıyamet günü) onları bırakıvermişizdir

             Dalgalar halinde birbirlerine girerler, Sûr'a da üfürülmüştür

             Böylece onların hepsini bir araya toplamışızdır

             100- Ve cehennemi o gün kâfirlere öyle bir göstereceğiz ki!  101- Onlar ki, beni hatırlatan âyetlerimden gözleri bir örtü içindeydi

             İşitmeye de tahammül edemiyorlardı

             102- O kâfirler, beni bırakıp da kullarımı dostlar edineceklerini mi sandılar? Doğrusu biz cehennemi o kâfirlere bir konukluk olarak hazırladık





             --- ELMALILI TEFSİR - 319 ---

             103- De ki: Amelleri en çok boşa gidenleri size bildirelim mi?  104- Onların dünya hayatında çalışmaları boşa gitmiştir

             Oysa onlar güzel işler yaptıklarını sanıyorlardı

             105- İşte onlar, Rabblerinin âyetlerini ve O'nun huzuruna çıkacaklarını inkâr etmişlerdir de bu yüzden iyilik altında yaptıkları bütün amelleri boşa gitmiştir

             Artık kıyamet günü onlar için hiçbir ölçü tutturmayız

             106- İşte böyle, onların cezaları cehennemdir

             Çünkü inkâr etmişler ve benim âyetlerimi, peygamberlerimi alaya almışlardır

             107- İman edip salih ameller işleyenlere gelince, onlar için Firdevs cennetleri konak olmuştur

             108- İçlerinde ebedî olarak kalacaklar, oradan hiç ayrılmak istemeyeceklerdir



             99-108- Bu hatırlatma ve uyarmayı yeterli görmeyip de daha fazla açıklama isteyenlere karşı ey Muhammed!  Meâl-i Şerifi

             109- Deki: "Eğer Rabbimin sözlerini yazmak için deniz mürekkep olsa, Rabbimin sözleri tükenmeden önce, deniz muhakkak tükenecekti, bir mislini daha yardımcı getirsek bile."  110- De ki: "Ben de sizin gibi ancak bir beşerim

             Ne var ki, bana ilâhınızın ancak bir ilâh olduğu vahyolunuyor

             Onun için her kim Rabbine kavuşmayı arzu ederse iyi amel işlesin ve Rabbine yaptığı ibadete hiç kimseyi ortak etmesin."

             109- BAHR: Deniz cinsi, bütün çeşitleriyle denizler

             MİDÂD: Aslında bir şeyin uzatılmasına sebep olan şeyin ismidir

             Fakat örfe göre kendisiyle yazı yazılan mürekkebe tahsis edilmiştir

             "Rabbimin kelimeleri için" Allah'ın sözleri ki Allah Teâlâ'nın ilim ve hikmeti, kelimeleri "bir mislini daha yardımcı getirsek bile." Çünkü Allah'ın kelimeleri sonsuzdur, denizler ise sınırlıdır

             Tükenen bir şeye tükenen şeyi eklemenin toplamı da biter, tükenir

             Tükenen şeyin bitmeyen ve tükenmeyen şeye uygun gelmesi imkansızdır, çelişkidir



             110- De ki: "Ben ancak sizin gibi bir insanım

             Yani Allah Teâlâ'ın bütün sözlerini tam bilemem, kavrayamam

             Öyle bir iddiada bulunmuyorum

             Şu kadar ki bana şöyle vahyediliyor: Hepinizin ilâhı ancak bir ilâhdır ki Allah'dır

             Bundan dolayı her kim Rabbine kavuşmayı umuyorsa; Allah'ın huzuruna varmak, hesabından kurtulup sevabına ermek, rızasını bulmak veya cemalini (güzelliğini) görmek arzu ediyor, Allah'ın huzuruna ulaşanlardan olmak ümidini besliyorsa, salih, o kavuşmaya lâyık hâlis amel işlesin ve Rabbine yaptığı ibadete hiçbir kimseyi ortak koşmasın

             Ne yukarıda geçtiği üzere Allah'ın âyet ve huzuruna kavuşmayı inkâr edenler gibi açıkça ortak koşma, ne de riya (iki yüzlülük ) gibi Allah'a gizli ortak koşmayı amellerine karıştırmasın

             Kehf Sûresi'nin bu son kısmı, Meryem Sûresi'ne geçmek için ne büyük bir temel, ne güzel bir ön hazırlık olmuştur

             MERYEM SURESİ

             1-15- Sûrenin bir ismidir Bunlardan neyin kast edildiğini Allah bilir

             Bununla beraber, bunun anlamı hakkında, sağlamlığı iddia edilemeyen değişik birtakım rivayetler de vardır

             İbnü Mürdeveyh'in tahricine göre Ümmühani, Hz

             Peygamber'in şöyle buyurduğunu rivayet etmiştir: (Allah'a hitaben) "kâfî, hâdî'sin yâ Âlim-i Sâdık!"  Hz

             Ali'nin de "Ey kâf hâ yâ ayn Sâd, beni bağışla" diye dua ettiği rivayet edilmiştir ki, buna göre bu, Allah'ın bir ismidir

             İbnü Abbas'tan da her harfin, kebir, kerim gibi Allah'ın isimlerinden birini gösteren bir işaret olduğuna dair bir kaç mânâ rivayet edilmiştir

             Kısaca dil bakımından sözlük anlamı itibariyle bir anlam çıkarmak mümkün değildir

             Fakat akıl yoluyla bu konuda sayısız ihtimaller düşünülebilir

             Mesela bunlardan başka kâf, Zekeriya'ya; ha, hanımına; ya, Yahya'ya; ayın İsa'ya; sad Mustafa'ya remz (bir işaret) olarak sûrenin içeriğinin bir özeti olma ihtimali bulunduğu gibi; kâf, kelimelere; hâ lâhût'a; yâ, yakîne; ayın ilme; sâd sıdka bir işaret olmak üzere, bir önceki sûrenin sonunun bir kısa özeti olmak gibi ihtimaller de vardır

             Ve dolayısıyla sayısız ihtimal yönleri içinde müteşabihtir

             Faydası ise kendi kendine bırakılacak olan aklın, ihtimaller içinde nasıl çırpındığını göstererek yüce gayeleri idrak etmekte acizlik ve şaşkınlığının derecesini göstermektir ki, buna ibtila-i râsihin (ilimde derinleşenlerin imtihanı) denir

             Meâl-i Şerifi

             16-33-16- (Ey Muhammed!) Kur'ân'daki Meryem kıssasını da an (insanlara anlat)

             Hani o, ailesinden ayrılarak (evinin veya mescidin) doğu tarafında bir yere çekilmişti



             17- Sonra ailesiyle kendisi arasına bir perde koymuştu

             Biz ona meleğimiz (Cebrail)i gönderdik de ona tam bir insan şeklinde göründü



             18- Meryem: "Ben senden Rahmân (olan Allah) a sığınırım

             Eğer Allah'dan korkuyorsan (dokunma bana)" dedi



             19- Melek: "Ben, sana temiz bir oğlan bağışlamak için, Rabbinin gönderdiği bir elçiyim" dedi



             20- Meryem: "Benim nasıl çocuğum olabilir? Bana hiçbir insan dokunmamıştır

             Ben iffetsiz de değilim" dedi



             21- Melek: "Bu, dediğin gibidir

             Ancak Rabbin buyurdu ki: Bu (babasız çocuk vermek), bana pek kolaydır

             Hem biz onu nezdimizden insanlara bir mucize ve rahmet kılacağız

             Hem, bu önceden (ezelde) kararlaştırılmış bir iştir." dedi



             22- Nihayet (Allah'ın emri gerçekleşti) Meryem İsa'ya gebe kaldı ve o haliyle uzak bir yere çekildi



             23- Sonra doğum sancısı onu bir hurma dalına tutunup dayanmaya zorladı

             "Keşke bundan önce ölseydim de unutulup gitseydim" dedi



             24- Melek, Meryem'e, aşağı tarafından şöyle seslendi

             "Sakın üzülme, Rabbin alt tarafında bir ırmak akıttı."

             25- "Hurma dalını kendine doğru silkele, üzerine devşirilmiş taze hurmalar dökülsün."

             26- "Ye, iç, gözün aydın olsun

             Eğer insanlardan birini görürsen, ben Rahmân (olan Allah)a bir oruç (susmak) adadım

             Onun için bugün hiçbir kimseyle konuşmayacağım" de



             27- Sonra Meryem onu (İsa'yı) yüklenerek kavmine getirdi

             Onlar (hayretler içinde şöyle) dediler: "Ey Meryem! doğrusu sen görülmemiş bir şey yaptın."

             28- "Ey Harun'un kızkardeşi! Senin baban kötü bir adam değildi, annen de iffetsiz bir kadın değildi."

             29- Bunun üzerine Meryem çocuğu gösterdi

             Onlar; "Biz beşikteki bir çocukla nasıl

             konuşuruz?" dediler



             30- (Allah'ın bir mucizesi olarak İsa şöyle) dedi: "Şüphesiz ben Allah'ın kuluyum

             O bana kitab verdi ve beni bir peygamber yaptı."

             31- "Beni, nerede olursam olayım mübarek kıldı

             Hayatta bulunduğum müddetçe namaz kılmamı ve zekat vermemi emretti."

             32- "Beni anneme hürmetkar kıldı

             Beni zorba ve isyankar yapmadı."

             33- "Doğduğum gün, öleceğim gün ve dirileceğim gün selam ve emniyet benim üzerimedir."  Meâl-i Şerifi

             34- İşte hakkında (yahudilerle hıristiyanların) ihtilaf edip durdukları Meryemoğlu İsa'ya dair Allah'ın sözü budur

             35- Çocuk edinmek asla Allah'ın şanına yakışmaz

             O bundan münezzehtir

             O, bir şeyin olmasını dilerse, ona sadece "ol" der, o da oluverir

             36- "Şüphesiz benim de Rabbim, sizin de Rabbiniz Allah'tır

             O halde ona ibadet edin, işte dosdoğru yol budur."  37- Ne var ki, fırkalar (yahudi ve hıristiyanlar) kendi aralarında ihtilafa düştüler

             O büyük (dehşetli) günü görecek kâfirlerin vay haline!  38- Bize gelecekleri gün, neler işitecekler, neler görecekler! Fakat o zalimler bugün apaçık bir sapıklık içindedirler

             39- (Ey Muhammed!) İnsanların pişmanlık duyacağı ve işin bitmiş olacağı (kıyamet) günü ile onları uyar

             Onlar hâlâ gaflet içindedirler, onlar iman etmezler

             40- Şüphesiz biz bütün yeryüzüne ve üzerindekilere varis olacağız

             Ve onlar da mutlaka bize döndürüleceklerdir



             34-40- İşte budur, ta beşikten tekrar dirilmesine kadar öyle doğan ve o sözleri söyleyen bir kuldur

             Hakk (olan Allah)ın bildirdiğine göre Meryem'in oğlu İsa ki hakkında tartışıp duruyorlar

             Görülüyor ki sûrenin başından beri ve buradan da sonuna kadar âyetler, hep elif fâsılasıyla biterken, sûrenin bu bölümünde yalnız yedi âyet "Nûn ve Mim" fâsılasıyla işlenmiş bir çerçeve içine alınmıştır

             Bu da gösterir ki bu âyetler, bu sûrenin asıl maksadını anlatan karar mahiyetindeki âyetlerdir ki, başta Allah'a çocuk isnadını "Allah'ın çocuk edinmesi hiçbir zaman olur şey değildir

             O'nu tenzih ederiz." âyetiyle reddedip Allah'ı tenzih etmekte ve İsa'nın dilinden de "Allah benim de Rabbim, sizin de Rabbinizdir

             O'na kulluk ediniz

             İşte bu doğru bir yoldur." demek suretiyle tevhide davet etmektedir

             Bu âyet, ta yukarıdaki "Ben Allah'ın kuluyum." (19/30) cümlesine atfedilmiştir

             Dolayısıyla "Allah, benim Rabbimdir, dedi" demek olup İsa'nın konuşmasının bir devamıdır (Âl-i İmran Sûresi'nde geçen benzeri âyetin tefsirine de bkz: 3/51)

             Eldeki İncillerde de kendisine yer verilen bu söz, onun peygamberliğinde, davetinin özünü teşkil ettiği ve tevhid inancını net bir şekilde ifade ettiği için, burada tekrar sözkonusu yapılmıştır

             Sonra fırkalar kendi aralarında ihtilafa düştüler

             Yahudiler bir türlü söyledi

             Hıristiyanların kendi fırkaları da değişik tartışmaların içine girdiler; bir kısmı Allah'ın oğlu dediler, bir kısmı da Allah'ın kendisidir, yere indi sonra göğe çıktı dediler; diğer bir kısmı ise üçün biri dediler

             Sağlam bir grup da Allah'ın kulu ve peygamberi olduğunu tasdik ettiler

             "Vay haline o küfreden kimselerin!..." Meâl-i Şerifi

             41-50-41- Kur'ân'da İbrahim'i(n kıssasını da) an

             Şüphesiz ki o, sıddık (özü, sözü doğru) bir peygamberdi

             42- O, bir zaman babasına şöyle demişti: "Babacığım! İşitmeyen, görmeyen ve sana hiçbir faydası olmayan şeylere niçin tapıyorsun?"

             43- "Babacığım! Doğrusu sana gelmeyen bir ilim bana geldi

             O halde bana uy da, seni doğru bir yola eriştireyim."

             44- "Babacığım! Şeytana tapma, çünkü şeytan Rahmân (olan Allah)a âsî oldu."

             45- "Babacığım! Doğrusu ben korkarım ki, sana Rahmân'dan bir azab dokunur da şeytana (cehennemde arkadaş) olursun."

             46- Babası "Ey İbrahim! Sen benim ilâhlarımdan yüz mü çeviriyorsun? Yemin ederim ki, eğer (onları kötülemekten) vazgeçmezsen, seni muhakkak taşlarım

             (gerçektenveya söz ile- sana taş atarım)

             Haydi uzun bir müddet benden uzak ol" dedi



             47- İbrahim şöyle dedi: "Selâm sana olsun, senin için Rabbimden mağfiret dileyeceğim

             Çünkü o, bana çok lütufkârdır."

             48- "Ben, sizden ve Allah'tan başka taptığınız şeylerden çekilip ayrılırım da Rabbime dua (ibadet) ederim

             Rabbime yalvarışımda mahrum kalmayacağımı umarım."

             49- İbrahim, kavminden ve onların Allah'tan başka ibadet ettikleri şeylerden uzaklaşınca, biz ona İshak'ı ve (İshak'ın oğlu) Yakub'u ihsan ettik

             Ve hepsini de peygamber yaptık



             50- Biz onlara rahmetimizden lütuflarda bulunduk

             Hepsine de dillerde güzel ve yüksek bir övgü verdik

             Meâl-i Şerifi

             51-52-53- 51- Kur'ân'da Musa'yı da an; Şüphesiz ki o, ihlaslı bir kuldu ve gönderilmiş bir peygamberdi



             52- Biz ona Tur dağının sağ yanından seslendik ve onu hususi bir konuşmada bulunmak üzere kendimize yaklaştırdık



             53- Rahmetimizden de ona, kardeşi Harun'u bir peygamber olarak ihsan eyledik

             Meâl-i Şerifi

             54-55- 54- Kur'ân'da İsmail'i de an; çünkü o, vaadine sadık bir kuldu ve gönderilmiş bir peygamberdi



             55- Ailesine ve çevresine namaz kılmayı ve zekat vermeyi emrederdi ve Rabbinin katında hoşnutluğa ermişti

             Meâl-i Şerifi

             56-57-56- Kitapta İdris'i de an; çünkü o, çok sadık (özü, sözü pek doğru) bir peygamberdi



             57- Biz onu yüce bir yere yükselttik

             Meâl-i Şerifi

             58-58- İşte bunlar, Allah'ın kendilerine nimetler verdiği peygamberlerden, Âdem'in soyundan ve gemide Nuh ile beraber taşıdıklarımızın neslinden, İbrahim ve İsrail'in



             --- ELMALILI TEFSİR - 320 ---

             soyundan, hidayete erdirdiğimiz ve seçtiğimiz kimselerdir

             Kendilerine Rahmân (olan Allah)ın âyetleri okunduğu zaman ağlayarak secdeye kapanırlardı

             Meâl-i Şerifi

             59- Sonra bunların ardından öyle bir nesil geldi ki, namazı terkettiler, heva ve heveslerine uydular; onlar bu taşkınlıklarının karşılığını mutlaka göreceklerdir

             (Cehennemdeki "Gayya" vadisini boylayacaklardır.)  60- Fakat tevbe edip iman eden ve salih amel işleyen bunun dışındadır

             Bunlar cennete girecekler ve hiçbir haksızlığa uğratılmayacaklardır

             61- O cennet, Rahmân (olan Allah)ın kullarına görmedikleri halde vadettiği "Adn" cennetleridir

             Şüphesiz O'nun vaadi mutlaka yerini bulacaktır

             62- Onlar orada boş bir söz işitmezler

             Ancak "Selam" işitirler

             Orada sabah akşam rızıkları da hazırdır

             63- İşte kullarımızdan takva sahibi olanlara vereceğimiz cennet budur



             59-63- Azgınlığın cezası olarak bir kötülüğe çatacaklar

             Denilmiş ki, "Gayy" cehennemde öyle bir vadidir ki, cehennemin diğer bütün vadileri ondan Allah'a sığınırlar

             Gayya kuyusu dilimizde de meşhurdur

             Hatırlatma: Burada İşbu fâsılasının tekrar edilmesi ta yukarıda Meryem kıssasında geçen fasılasını hatırlatır

             Onun için orada onu, Cibrîl'in konuşmasını bildiren bir âyet takip ettiği gibi, burda da öyle olacaktır

             Orada Meryem'e "Ben ancak Rabbinin bir elçisiyim." diyen Cebrail, burada Hz

             Peygamberin bir sorusuna cevap olarak şöyle demiştir: Meâl-i Şerifi

             64- "(Cebrail dedi ki: Ey Muhammed!) "Biz senin Rabbinin emri olmadıkça inmeyiz

             Önümüzdeki ve ardımızdaki (bütün geçmiş ve gelecek şeyler) ve bunların arasındakiler hep O'nundur

             Rabbin de (seni) unutmuş değildir?"  65- O, göklerin, yerin ve aralarındakilerin Rabbidir

             O halde, O'na ibadet et ve O'na ibadet etmekte sabırlı ol

             Hiç sen Allah'ın ismini taşıyan başka birini bilir misin?

             64-65-*} "Biz senin Rabbinin emri olmadıkça inmeyiz." Buradaki vav, istinafiyedir

             Yani bir soruya cevaptır ki, bu soru âyetin iniş sebebinden anlaşılıyor

             Nitekim İmam Ahmed, Buharî, Tirmizî, Nesaî ve daha bir cemaat rivayet etmişlerdir ki: "Resulullah (s.a.v): 'Ey Cebrail! Senin bizi (şimdiki mutad) ziyaretinden daha çok ziyaret etmeye engel nedir?' demişti de âyeti nazil oldu

             Demek ki bu âyet, Cebrail'in o soruya verdiği cevabı anlatmaktadır

             Nüzul sebebi ile âyetin bizzat taşıdığı anlam buna delil olabileceği gibi, sûrenin baş tarafında (19/17) diye Cibril'in zikri geçmiş olmasından dolayı, biraz önce de hatırlattığımız gibi fasılasının tekrarıyla nazar-ı dikkatin oraya çekilmesi de buna ince bir işaret olmuştur

             Meâl-i Şerifi

             66-72-66- Halbuki insan şöyle der: "Ben öldüğüm zaman, ileride gerçekten diri olarak (mezardan) çıkarılacak mıyım?"

             67- O insan, daha önce hiçbir şey değilken kendisini yoktan var ettiğimizi hatırlamaz mı?

             68- Rabbine andolsun ki biz onları (öldükten sonra dirilmeyi inkâr eden kâfirleri) şeytanları ile beraber elbette ve elbette mahşerde toplayacağız

             Sonra onları muhakkak cehennemin etrafında dizleri üstü hazır bulunduracağız (ki cennetlikleri görüp hasret çeksinler.)

             69- Sonra her zümreden Rahmân'a karşı en ziyade isyankâr hangileri ise, muhakkak ayırıp atacağız



             70- Sonra o cehenneme atılmaya layık olanların kimler bulunduğunu elbette biz daha iyi biliriz



             71- İçinizden hiçbiri istisna edilmemek üzere mutlaka herkes cehenneme varacaktır

             Bu, Rabbinin katında kesinleşmiş bir hükümdür



             72- Sonra Allah'dan korkup, sakınanları kurtaracağız ve zalimleri de toptan cehennemde bırakacağız

             Meâl-i Şerifi

             73-76-73- Âyetlerimiz kendilerine apaçık okunduğu zaman, o inkâr edenler, iman edenlere dediler ki :"Bu iki zümreden (Mümin ve kâfirlerden) hangisi mevki bakımından daha iyi, meclis ve topluluk itibariyle daha güzeldir?"

             74- Halbuki biz, kendilerinden evvel, mal ve gösterişce daha güzel nice asırlar halkını helak etmişizdir



             75- Onlara de ki: "Kim sapıklık içinde ise, Rahmân ona mal ve evlatça ziyadelik ve azgınlığında mühlet verir

             Nihayet kendilerine vaad edilen azabı, yahut kıyamet günü cehennemi gördükleri vakit, artık bilecekler kimin mevkii daha fena ve yardımcıları daha zayıfmış



             76- Allah, hidayeti kabul edenlere, daha çok hidayet verir

             Baki kalacak olan salih ameller, Rabbinin katında sevap bakımından da daha hayırlıdır, sonuç bakımından da daha hayırlıdır

             Meâl-i Şerifi

             77- Şimdi âyetlerimizi inkâr eden ve "Elbette bana mal ve evlat verilecektir." diyen adamı gördün mü?  78- O (kâfir), gaybı mı bildi? Yoksa Rahmân (olan Allah) katından bir söz mü aldı?  79- Hayır, asla öyle değil; biz onun söylediklerini yazacağız ve azabını çoğalttıkça çoğaltacağız

             80- O söylediği (mal ve evlat gibi) şeyleri de hep elinden alacağız ve o, tek başına bize gelecektir

             81- Onlar, kendilerine kuvvet ve şeref kazandırsın diye, Allah'dan başka ilâh edindiler

             82- Hayır, (zannettikleri gibi değil) tapındıkları ilâhlar onların ibadetlerini inkâr edecekler ve aleyhlerine dönüp düşman olacaklardır

             83- Görmedin mi? Biz şeytanları o kâfirler üzerine musallat ettik

             Onları (günaha) kışkırtıp duruyorlar

             84- Öyleyse onların hemen azaba uğratılmalarını isteme

             Biz onların (ecel) günlerini sayıyoruz

             85- O gün, takva sahiplerini, heyet olarak Rahmân'ın huzuruna toplayacağız

             86- Suçluları da susuz olarak cehenneme süreceğiz

             87- (O gün) Rahmân (olan Allah)'ın katında bir ahd almış olan kimseden başkaları şefaat etme hakkına sahip olamayacaklardır

             88- (Yahudilerle hıristiyanlar) "Rahmân, çocuk edindi" dediler

             89- Yemin olsun ki, siz çok çirkin bir şey söylediniz

             90- Az kalsın, söyledikleri sözden gökler çatlayacak, yer yarılacak ve dağlar

             parçalanıp dağılacaktı,  91- O Rahmân'a çocuk isnad ettiler diye..

             92- Halbuki Rahmân'a çocuk edinmek yaraşmaz

             93- Göklerde ve yerde bulunan hiçbir kimse yoktur ki (kıyamet günü) Rahmân'ın huzuruna kul olarak çıkmasın

             94- And olsun ki Allah onların hepsini kuşatmış, kendilerini ve yaptıklarını bir bir saymıştır

             95- Kıyamet günü onların herbiri Allah'ın huzuruna tek başına çıkacaktır

             96- İman edip, salih amel işleyenler var ya, Rahmân (olan Allah) onları (gönüllere) sevdirecektir

             97- (Ey Muhammed!) Biz Kur'ân'ı senin dilin üzere kolaylaştırdık ki, onunla Allah'tan korkup sakınanları müjdeleyesin, inat edenleri de korkutasın

             98- Hem onlardan önce nice nesilleri helak ettik

             (Şimdi) onlardan hiçbirini görüyor musun, yahud onların hafif bir sesini işitiyor musun?

             77-98- "Şimdi âyetlerimizi inkâr eden ve elbette bana mal ve evlat verilecektir, diyen adamı gördün mü?" âyeti Âs b

             Vail sebebiyle nazil olmuştu

             Şöyle ki: (Sahabelerden) Hubab (r.a) adlı bir kimsenin onda bir alacağı vardı, onu istedi

             Buna karşı Âs: "Hayır, dedi, Muhammed'e küfretmeden alacağını vermem" dedi Bunun üzerine Hubab: "Vallahi, dedi, ben, Muhammed'e asla küfretmem, ne hayatımda, ne ölümümde ve ne de tekrar dirildiğim zaman." Buna karşı Âs: "Öyle ise bekle öldükten sonra tekrar dirildiğinde bana gelirsin

             O vakit benim malım ve evladım olacak, alacağını sana veririm" dedi

             Yani öbürlerini andıktan sonra işte bu gördüğün kâfirin hikayesini de anlat



             TA HA  SURESİ

             1-9- Tâ, Hâ harfleri, -en iyisini Allah bilir benzerleri gibi heca harfleridir, Esmâ-i Hüsnâ'dan (Allah'ın güzel isimlerinden) kasem (yemin) olduğu da söylenmiştir

             Bazı lugatlarda "ya recül (behey adam!)" demek olduğu da rivayet edilmiştir

             Bir de ; den emr-i hazır; "hâ" zamir olarak "bas onu, yahut çiğne onu" diye Hz

             Peygamber'e hitab olduğu şeklinde de açıklanmıştır

             Çünkü Allah'ın resulü teheccüd namazlarında (yorulup bitkin düştüğünden, ayaklarına nöbetleşe istirahat vermek için, bir ayak üzerinde durduğunda) iki ayağını da yere basması, yani her iki ayağı üzerinde rahatlıkla durabilecek, çok fazla yorulup bitkin düşmeyecek şekilde ibadet etmesi emrolunmuştur

             Buna göre zamir ya ayak, ya da yere aittir

             Bu yoruma göre ayağını bas, yahut yeri çiğne demek te olabilir

             Bu mânâ mühimdir

             Şu kadar var ki, buna göre "Tâhâ" şeklinde yazılması gerekirdi

             (İstiva meselesi için "Ârâf Sûresi, 7/54

             âyetin tefsirine bkz.) "Sır", içinden kendine söylediğin "ahfâ" ise, olacak fakat henüz olmamış bulunandır

             Yahut sır, başkasına gizli söylediğin; ahfâ, kendi içinde gizlediğindir

             Bir de "ahfâ" fiil-i mazi (geçmiş zaman kipi) olmak üzere mânâ verilmiştir

             Yani (Allah) kulların sırrını bilir, kendi sırrını ise gizlemiştir

             Bir hadis-i şerifte (Allah'ın güzel isimleri) doksan dokuz (tane) sayılmış ve bunları sayan, cennete girer buyurulmuştur.(1)  Meâl-i Şerifi

             10- Hani o bir ateş görmüştü de, ailesine: "Yerinizde durun, benim gözüme bir ateş ilişti, belki size bir kor getiririm, yahut ateşin yanında bir yol gösterici bulurum" demişti

             11- Ateşe vardığı zaman şöyle çağrıldı: "Ey Musa!  12- "Ben şüphesiz senin Rabbinim

             Hemen ayakkabılarını çıkar, çünkü sen kutsal bir vadi olan Tuvâ'dasın."  13- "Ben seni seçtim, şimdi (sana) vahyolunacak şeyleri dinle."  14- Şüphesiz ben Allah'ım, benden başka hiçbir ilâh yoktur

             Onun için bana kulluk et ve beni anmak için namaz kıl

             15- Çünkü kıyamet muhakkak gelecektir

             Onun vaktini gizli tutuyorum ki, herkes yaptığının karşılığını görsün

             16- Sakın kıyamete inanmayıp, kendi heva ve hevesine uyan kimse seni, ona iman etmekten alıkoymasın; sonra helak olursun

             17- Ey Musa! Sağ elindeki nedir?  18- Musa dedi: "O benim asâm (değneğim) dır, ona dayanırım, onunla davarlarıma yaprak silkerim ve onda başka hacetlerim (faydalanacağım şeyler) de var"  19- Allah: "Ey Musa! onu (yere) bırak"dedi

             20- Musa da onu bıraktı, bir de ne görsün! o bir yılan olmuş koşuyor

             21- Allah buyurdu ki: "Tut onu, korkma; biz onu yine eski durumuna çevireceğiz"  22- "Bir de diğer bir mucize olmak üzere elini koynuna koy ki, kusursuz olarak bembeyaz çıksın."  23- "Bunları sana en büyük mucizelerimizden (bir kısmını) gösterelim diye yaptık."  24- "Firavun'a git, çünkü o hakikaten azdı."  25- Musa dedi ki: "Ey Rabbim! Benim göğsüme genişlik ver,  26- İşimi kolaylaştır,  27- Dilimden düğümü çöz  28- Ki, sözümü iyi anlasınlar

             29- Bir de bana ailemden bir vezir ver

             30- Kardeşim Harun'u (ver)

             31- Onunla arkamı kuvvetlendir

             32- (Elçilik) işimde onu bana ortak et

             33- Ki seni çok tesbih edelim

             34- Seni çok analım

             35- Şüphe yok ki sen bizi görüp duruyorsun."  36- Allah buyurdu: "Ey Musa! Dilediğin (şeyler) sana verildi."  37- "And olsun biz, sana diğer bir defa daha ihsan etmiştik"  38- Hani bir vakit ilham edilmesi gereken (ancak ilham ile bilinebilen) şu ilhamı annene verdik:  39- "Onu (Musa'yı) tabut içine koy da denize bırak

             Deniz de onu sahile atsın

             Onu hem bana düşman, hem ona düşman olan biri alsın." Bir de benim gözetimim altında yetiştirilmen için, üzerine katımdan bir sevgi bırakmıştım

             (Ey Musa!)  40- Hani kız kardeşin (Firavun'un sarayına) giderek: "Ona bakacak birini size buluvereyim mi? diyordu

             Böylece seni tekrar annene verdik ki, gözü aydın olsun da kederlenmesin

             Hem sen, bir adam öldürdün de seni gamdan kurtardık

             Seni çeşitli musibetlerle imtihan ettik

             Bu sebeple yıllarca Medyen halkı içinde kaldın

             Sonra ey Musa! Belli bir çağa (peygamberlik görevini yüklenecek bir yaşa) geldin

             41- Ben, seni kendime (peygamber) seçtim

             42- Sen kardeşinle birlikte mucizelerimle git

             İkiniz de beni anmakta gevşeklik etmeyin

             43- Firavun'a gidin, çünkü o gerçekten azdı

             44- Varın da ona yumuşak söz söyleyin; olur ki, öğüt dinler, yahut korkar

             45- (Musa ile Harun) "Rabbimiz! Onun bize kötülük yapmasından veya azgınlığını artırmasından korkarız" dediler

             46- Allah buyurdu ki: "Korkmayın, zira ben sizinle beraberim, işitir ve görürüm."  47- Hemen gidin de Firavun'a deyin ki: "Biz Rabbinin (sana gönderilen) elçileriyiz

             Artık İsrailoğulları'nı bizimle gönder, onlara azab etme; biz sana



             --- ELMALILI TEFSİR - 321 ---

             Rabbinden bir mucize ile geldik

             Selam doğru yolda gidenleredir."  48- "Bize kesin olarak vahyolundu ki, azab şüphesiz (gerçeği) inkâr edip ona sırt çevirenleredir."  49- Firavun: "Ey Musa! Sizin Rabbiniz kimdir?" dedi

             50- Musa: "Bizim Rabbimiz her şeye şeklini veren, sonra da yolunu gösterendir." dedi

             51- Firavun : "Öyleyse geçmiş asırlar (daki insanlar)ın durumu nedir?" dedi

             52- Musa dedi ki: "Onların bilgisi Rabbimin katında bir kitapta (yazılı)dır

             Rabbim yanlış yapmaz ve unutmaz." 53- "Yeryüzünü sizin için bir döşek yapan, oradan sizin için yollar açan ve gökten bir su indiren O'dur." İşte biz o su ile türlü türlü bitkilerden çiftler çıkardık

             54- Hem siz yiyin, hem de hayvanlarınızı otlatın

             Akıl sahibleri için bunda nice ibretler vardır!

             10-54- Firavun dedi ki: " Öyleyse geçmiş asırlar (halkın)ın durumu nedir? Yani dediğin gibi (eğer gerçekten senin Rabbin varsa ve o) her şeye, layık olan şeklini verdikten sonra, gitmesi gereken doğru yolunu da göstermiş ise, geçmiş asırlardaki insanlar neden o doğru yolu takip etmemiş, niçin senin dediğin gibi samimi olarak tevhid inancı içerisine girip (Allah'a) kulluk etmemiş de putlara tapmış? Neden cehalet içinde kalmışlar? Firavun, bu suretle Allah tarafından gelen herhangi bir yol göstericiyi ve irşadı, dolayısıyla da peygamberliği inkâr etmek istiyor

             Firavun: "geçmiş asırlar" demekle içinde bulunduğu zamandan daha önce gelip geçmiş asırları kasdetmiş olmakla beraber, kendisi de onlardan ayrılmak istemediği cihetle o asırlara dahil olmuş bulunuyor

             Kasas Sûresi'nde de (28/43) geleceği üzere Kur'ân dilinde ilkçağlar Firavun'un helak olmasıyla son bulmuştur

             Bu nokta için olmalıdır ki, Hz

             Musa cevapta Allah onlara da peygamberler gönderdi demeyip de şöyle dedi "Onların bilgisi Rabbimin katında bir kitaptadır." yani onların durumu bana gizlidir

             Gizli olan şeylerin bilgisi ise, ancak Rabbimin katında bir kitabdadır

             Onların durumunun ne olduğunu ve ne olacağını ancak O bilir

             Hiç bir zaman Rabbim şaşmaz ve unutmaz

             O, yol göstermiş, onlar kabul etmemişlerdir

             Çünkü O Rabbimdir ki "yer yüzünü sizin için bir döşek yaptı." Bu gözle görülen bir hidayettir, bir yol göstermektir

             "İşte biz o su ile çıkardık." Burada gıyabdan tekellüme iltifat vardır

             (Yani sözün ve hitabın yönü üçüncü şahıstan birinci şahsa çevrilerek bir iltifat sanatı yapılmıştır.) Nühâ, batıl ve kötü şeylere uymaktan sakındıran akıl demektir

             Meâl-i Şerifi

             55-76-55- Sizi yerden (topraktan) yarattık, yine (ölümünüzden sonra) ona döndüreceğiz

             Hem de ondan sizi bir kere daha çıkaracağız



             56- And olsun ki, biz, Firavun'a mucizelerimizin hepsini gösterdik

             Böyle iken o yine onları yalan sayıp kabulden çekindi



             57- (Firavun Musa'ya şöyle) dedi: "Ey Musa! Sen sihrinle bizi yerimizden çıkarmak için mi geldin bize?"

             58- "O halde biz de senin sihrin gibi bir sihirle sana geleceğiz (karşına çıkacağız); şimdi bizimle senin aranda bir vakit ve bir buluşma yeri tayin et ki; ne senin, ne bizim caymayacağımız uygun bir yer olsun."

             59- Musa: "Sizinle buluşma zamanı, süs (bayramı) günü ve insanların toplanacağı kuşluk vaktidir." dedi



             60- Bunun üzerine Firavun döndü gitti ve bütün hile vasıtalarını topladıktan sonra geldi



             61- Musa onlara dedi ki: "Yazıklar olsun size! Allah'a yalan uydur mayın

             Sonra bir azab ile kökünüzü keser

             Gerçekten (Allah'a) iftira eden hüsrana uğramıştır."

             62- Sihirbazlar aralarında işlerini tartıştılar ve konuşmalarını gizli tuttular

             63- (Sihirbazlar daha sonra Musa ve Harun'u göstererek şöyle) dediler: "Bu ikisi muhakkak sihirbazdır; büyüleriyle sizi yurdunuzdan çıkarmak ve de örnek dininizi yok etmek istiyorlar."

             64- "Onun için bütün tuzaklarınızı bir araya getirin, sonra hep bir sıra halinde gelin

             Bugün üstün gelen muhakkak zafer kazanmıştır."

             65- Sihirbazlar: "Ey Musa! Ya sen at, yahud ilk atan biz olalım" dediler



             66- Musa dedi ki: "Hayır, siz atın." Bir de ne görsün! Onların ipleri ve değnekleri, yaptıkları sihirden ötürü kendisine sanki yürüyorlarmış gibi geldi



             67- Bu yüzden Musa içinde bir korku hissetti



             68- Biz dedik ki: "Korkma, çünkü sen muhakkak üstünsün (galib geleceksin) "

             69- "Sağ elindekini atıver, o, onların yaptıklarını yutar

             Çünkü onların yaptıkları ancak bir büyücü tuzağıdır

             Büyücü ise, her nerede olursa olsun başarıya ulaşamaz."

             70- Sonunda bütün sihirbazlar secdeye kapandılar, "Musa ile Harun'un Rabbine iman ettik" dediler



             71- Firavun: "Ben size izin vermeden mi ona iman ettiniz? O, muhakkak size sihir öğreten büyüğünüzdür

             And olsun ki, ellerinizi ve ayaklarınızı çaprazlama keseceğim ve muhakkak sizi hurma dallarına asacağım

             Böylece hangimizin azabının daha şiddetli ve devamlı olduğunu bileceksiniz" dedi



             72- (İman eden sihirbazlar şöyle) dediler: "Bize gelen bu açık mucizeler ve bizi yaratana karşı, asla seni tercih edemeyiz

             Ne hüküm vereceksen ver

             Sen, ancak bu dünya hayatına hükmedebilirsin."

             73- "Doğrusu biz hem günahlarımıza, hem bizi zorladığın sihre karşı, bizi bağışlasın diye, Rabbimize iman ettik

             Allah (sevabça senden) daha hayırlı ve (azab verme bakımından da) daha devamlıdır."

             74- Her kim Rabbine suçlu olarak varırsa, şüphesiz ki ona cehennem vardır

             Orada ne ölür, ne de dirilir



             75- Kim de ona bir mümin olarak salih ameller işlemiş olduğu halde varırsa, işte onlara en yüksek dereceler vardır



             76- Adn cennetleri vardır ki, altlarından ırmaklar akar, onlar, orada ebedî olarak kalacaklardır

             Ve işte bu, (küfür ve isyandan) arınanların mükafatıdır

             Meâl-i Şerifi

             77-89-77- Gerçekten Musa'ya şöyle vahyettik: "Kullarımla geceleyin yürü (Mısır'dan çık) de (asânı vurarak) onlara denizde kuru bir yol aç; (artık firavun

             tarafından) yetişilmekten korkmazsın ve (boğulmaktan) endişe de etmezsin."

             78- Firavun ordularıyla hemen onları takip etti, denizden kendilerini sarıveren (korkunç boğulma) sarıverdi

             79- Böylece Firavun kavmini yanlış yola sürükledi ve doğru yola götürmedi



             80- Ey İsrailoğulları! Sizleri düşmanınızdan kurtardık ve Tûr dağının sağ yanında size söz verdik, üzerinize de kudret helvası ve bıldırcın indirdik



             81- Size verdiğimiz rızıkların en temizlerinden yiyin ve bunda taşkınlık etmeyin, sonra üzerinize gazabım iner

             Kimin üzerine de gazabım inerse, muhakkak o mahvolur



             82- Bununla beraber, şüphe yok ki ben, tevbe eden, iman edip salih amel işleyen, sonra da hak yolda sebat gösteren kimse için çok bağışlayıcıyım



             83- "Ey Musa! Seni kavminden (ayırıp) daha çabuk (gelmeye) sevkeden nedir?" (dedik.)

             84- Musa: "Onlar benim izimdeler (arkamdan beni takip edip geliyorlar)

             Ben sana acele ettim (geldim) ki, hoşnud olasın" dedi



             85- Allah: "Doğrusu biz senden sonra kavmini imtihan ettik

             Sâmirî onları saptırdı" dedi



             86- Hemen Musa öfkeli ve üzgün olarak kavmine döndü (onlara şöyle) dedi: "Ey kavmim! Rabbiniz size güzel bir vaad ile söz vermedi mi? Size bu süre mi çok uzun geldi, yoksa Rabbinizden size bir gazab inmesini arzu ettiniz de mi, bana olan vaadinizden caydınız?"

             87- Onlar dediler ki: "Biz sana verdiğimiz sözden, kendiliğimizden caymadık

             Fakat biz o (Kıbtî) kavminin süs eşyasından bir takım ağırlıklar yüklenmiştik

             Onları (ateşe) attık

             Sâmirî de (kendi mücevheratını) böylece atmıştı."

             88- Nihayet Sâmirî onlara böğüren bir buzağı heykeli ortaya çıkardı

             Bunun üzerine Sâmirî ve adamları: "İşte sizin de, Musa'nın da ilâhı budur, ama o unuttu" dediler



             89- Onlar görmüyorlar mıydı ki, o buzağı, kendilerine hiçbir sözle karşılık veremiyor; onlara ne bir zarar, ne de bir yarar vermeye sahip bulunamıyordu

             Meâl-i Şerifi

             90-103-90- And olsun ki Harun daha önce onlara: "Ey kavmim! Siz bununla (buzağı ile) imtihana çekildiniz

             Sizin gerçek Rabbiniz Rahmân'dır

             Gelin bana uyun ve emrime itaat edin" demişti



             91- Onlar (cevap olarak şöyle) demişlerdi: "Musa bize dönüp gelinceye kadar, biz ona tapmaya elbette devam edeceğiz."

             92- (Musa gelince kardeşine şöyle) dedi: "Ey Harun! bunların sapıklığa düştüğünü gördüğün vakit, seni engelleyen ne oldu?"

             93- "(Neden) benim yolumu takip etmedin, benim emrime karşı mı geldin?"

             94- Harun: "Ey anamın oğlu! Sakalımı ve başımı (saçımı) tutma

             Ben senin 'İsrailoğulları arasında ayrılık çıkardın, sözüme bakmadın' diyeceğinden korktum." dedi



             95- (Hz

             Musa bu defa Sâmirî'ye dönerek) "Ey Sâmirî! Senin bu yaptığın nedir?" dedi



             96- Sâmirî: "Onların görmedikleri bir şey gördüm: (Sana gelen) ilâhî elçinin (Cebrail'in) izinden bir avuç (toprak) aldım ve onu (erimiş mücevheratın içine) attım

             Bunu, bana böylece nefsim hoş gösterdi" dedi



             97- (Musa ona şöyle) dedi: "Haydi çekil git

             Artık senin için hayat boyunca, 'benimle temas yok' diye söylemen var (bir vahşi gibi yapayalnız yaşamağa mahkum olacaksın)

             Hem senin için asla kaçamayacağın bir ceza daha vardır

             Bir de ibadet edip durduğun ilâhına bak; elbette biz onu yakacağız, sonra da kül edip muhakkak onu denize savuracağız."

             98- Sizin ilâhınız, ancak kendisinden başka hiçbir ilâh bulunmayan Allah'dır

             Onun ilmi her şeyi kuşatmıştır



             99- (Ey Muhammed!) Sana geçmişin haberlerinden bir kısmını böylece anlatıyoruz

             Şüphe yok ki, sana katımızdan bir zikir (düşünüp kendisinden ibret alınacak bir kitab) verdik



             100- Kim ondan yüz çevirirse, şüphesiz o, kıyamet günü bir günah yüklenecektir



             101- Devamlı o azabın altında kalacaklar

             Kıyamet günü onlar için, bu ne fena bir yüktür!

             102- Sûr'a üfürüleceği gün ki biz suçluları o gün, (gözleri korkudan) göğermiş olarak mahşerde toplayacağız



             103- "Siz dünyada sadece on(gün) kaldınız" diye kendi aralarında gizli gizli konuşurlar



             104- Aralarında ne konuşacaklarını biz çok iyi biliriz

             Görüşü en üstün olan: "Ancak bir gün kaldınız" diyecektir

             Meâl-i Şerifi

             104-115-105- (Ey Muhammed!) Sana dağlar(ın kıyametteki durumunu) sorarlar, de ki: "Rabbim onları ufalayıp savuracak."

             106- "Böylece yerlerini dümdüz boş bir halde bırakacak."

             107- "Orada ne bir çukur, ne de bir tümsek göreceksin."

             108- O gün, hiçbir tarafa sapmadan o davetçiye (Sûr'a üfleyenin çağrısına) uyarlar

             Öyleki, Rahmân'ın heybetinden sesler kısılmıştır

             Artık bir fısıltıdan başka hiçbir şey işitemezsin



             109- O gün, Rahmân'ın kendisine izin verdiği ve sözünden hoşnud olduğu kimselerden başkasının şefaatı fayda vermez



             110- Allah, onların geleceklerini de, geçmişlerini de bilir

             Onlar ise O'nu ilmen kavrayamazlar





             --- ELMALILI TEFSİR - 322 ---

             111- Bütün yüzler, diri ve bütün yarattıklarını gözetip duran Allah'a baş eğmiştir

             Bir zulüm yüklenen gerçekten hüsrana uğramıştır



             112- Her kim de mümin olarak salih amelleri işlerse, artık o, ne bir haksızlıktan ve ne de çiğnenmekden korkar



             113- İşte böylece biz onu Arapça bir Kur'ân olarak indirdik

             Onda tehditlerden nice türlüsünü tekrar tekrar açıkladık ki belki sakınırlar, yahut onlara bir ibret ve uyanış verir



             114- Hükmü her yerde geçerli gerçek hükümdar olan Allah yücedir

             (Ey Muhammed!) Kur'ân sana vahyedilirken, vahiy bitmeden önce (unutma korkusu ile) Kur'ân'ı okumada acele etme; "Rabbim! benim ilmimi artır" de



             115- Doğrusu bundan önce Âdem'e (bu ağaçtan yeme diye) emrettik, fakat unuttu ve biz onda bir azim (bir kararlılık) bulmadık

             Meâl-i Şerifi

             116- Bir vakit meleklere: "Âdem(e hürmet) için secde edin" demiştik; İblis'ten başka hepsi secde etmiş, o çekinmişti

             117- Biz de (Âdem'e) şöyle demiştik: "Ey Âdem! Şüphesiz bu (İblis) sana ve eşine düşmandır

             Sakın sizi cennetten çıkarmasın, sonra bedbaht olursun (sıkıntı çeker, perişan olursun)."  118- "Doğrusu senin acıkmaman ve çıplak kalmaman (ancak) cennettedir

             "  119- Ve sen orada ne susarsın, ne de güneşin sıcağında kalırsın"  120- Nihayet şeytan ona vesvese verdi

             Şöyle dedi: "Ey Âdem! Sana sonsuzluk ağacını ve çökmesi olmayan bir saltanatı göstereyim mi?"  121- Bunun üzerine ikisi de o ağaçtan yediler

             Hemen ayıp yerleri kendilerine açılıp görünüverdi

             Ve üzerlerine cennet yaprağından örtüp yamamaya başladılar

             Âdem Rabbinin emrinden çıktı da şaşırdı

             122- Sonra Rabbi, onu seçti de tevbesini kabul buyurdu ve ona doğru yolu gösterdi

             123- Allah (onlara) şöyle dedi: "Birbirinize düşman olmak üzere hepiniz oradan (cennetten) inin

             Artık benden size bir hidayet (kitab) geldiği zaman, kim benim hidayetime uyarsa işte o, sapıklığa düşmez ve (ahirette) zahmet çekmez

             124- Her kim de benim zikrimden (Kur'ân'dan) yüz çevirirse, (bilsin ki) ona dar bir geçim vardır ve onu kıyamet günü kör olarak haşrederiz

             125- (O zaman Kur'ândan yüz çeviren kimse) "Rabbim! beni niçin kör olarak haşrettin, oysa ben gören bir kimseydim" der

             126- Allah: "Böyledir, sana âyetlerimiz gelmişti de onları sen unutmuştun, bugün de öylece unutulursun" der

             127- İşte haddi aşanları, Rabbinin âyetlerine inanmayanları biz böyle cezalandırırız

             Ve muhakkak ki ahiret azabı (dünya azabından) daha şiddetli ve daha devamlıdır

             128- Onları, yerlerinde gezip durdukları şu kendilerinden önce yok ettiğimiz bunca nesiller(in o korkunç akibeti) doğru yola sevk etmedi mi? Doğrusu bunda ibret alacak aklı olanlar için nice deliller vardır



             116-128-Ey Muhammed:  Meâl-i Şerifi

             129- Eğer Rabbinin verdiği bir hüküm ve tayin ettiği bir süre olmasaydı, hemen azaba uğrarlardı

             130- O halde, dediklerine sabret; güneşin doğmasından önce ve batmasından önce Rabbini hamd ile tesbih et

             Gecenin bir kısım vakitlerinde ve gündüzün etrafında da tesbih et ki hoşnudluğa eresin

             131- Kâfirlerden bir kısmına, onları sınamak için dünya hayatının zineti olarak verdiğimiz ve onunla kendilerini geçindirdiğimiz şeye (mal ve saltanata) sakın rağbetle bakma

             Rabbinin (ahiretteki) rızkı daha hayırlı ve daha devamlıdır

             132- (Ey Muhammed!) Ehline namaz kılmalarını emret, kendin de ona sabırla devam et

             Biz senden bir rızık istemiyoruz

             Seni biz rızıklandırırız

             Güzel akibet takva sahiplerinindir

             133- (İnkâr edenler): "Rabbinden bize bir mucize getirse ya" dediler

             Onlara önceki kitablarda olan apaçık deliller gelmedi mi?  134- Eğer biz, onları bundan (peygamber veya Kur'ân'dan) önce bir azab ile yok etseydik, muhakkak "Ey Rabbimiz! bize bir peygamber gönderseydin de, alçak ve rezil olmadan önce âyetlerine uysaydık, olmaz mıydı?" diyeceklerdi

             135- De ki: "Hepimiz beklemekteyiz, siz de bekleyedurun

             Şüphesiz düz yolun sahiplerinin kimler olduğunu ve kimlerin doğru yolda bulunduğunu yakında bileceksiniz



             129-135- Lizâm: Ad ve Semud kavimlerine olduğu gibi daha dünyada iken hemen yakalarına yapışan azabdır

             "Rabbini hamd ile tesbih et" Burada da namaz vakitleri tamamiyle gösterilmiştir

             Önceki kitaplarda olan apaçık deliller

             Tevrat, İncil ve diğer daha parlak bir şekilde açıklayıp ispat eden ve böylelikle onlar için de (tasdik edici) bir delil olup, Hz

             Muhammed'in peygamberliğinin açık bir mucizesi bulunan Kur'ân gelmedi mi?

             ENBİYA  SURESİ

             1-10- "Gizli fısıltı yaptılar." Necvâ, gizli fısıltı demek olduğu halde; bir de bunun gizlice söylendiğini açıkça belirtmek, fısıltının gizlilik derecesini göstermek içindir

             Böyle olduğu halde Hz

             Peygamber, Allah'tan aldığı bilgi ile onlara ne söylediklerini haber verdi

             Bunun üzerine şaşırıp kaldılar da nereden duydun dediler

             Cevap olarak dedi ki "Rabbim gökte ve yerde (söylenen) her sözü bilir." Bu durumda peygamberliği itiraf etmeleri gerektiği halde, yine de kendi aralarında

             Hayır bunlar karışık rüyalardır, (Yusuf, 12/44

             âyetin tefsirine bkz.) fakat yalan karışık rüya ile bir gerçeğin bilinemeyeceği hususu açık seçik olduğundan, dediler ki hayır uydurdu

             Kendiliğinden altı üstüne vurdurdu

             Bu iftirayı da beğenmediler de hayır o bir şairdir, bir şiir söylüyor dediler

             İşte Rablerinden gelen ihtarı eğlenceye alan, Kur'ân nazil oldukça onunla alay eden, o kalpleri gaflette olan zalim kâfirler peygamberliğin bir Allah vergisi olduğuna inanmak istemeyip, kendi gönülleri o yönde olduğundan dolayı nefislerine kıyaslamak suretiyle, onu (peygamberliği) gizlice tertipledikleri toplantılarında bir sihirbazlık, bir hilekârlık olarak değerlendirmek isterlerken, o gizli sırlarını açığa vurup haber veren vahyin icazı (mucizeliği herkesi acze düşüren konumu) karşısında şaşırarak yok rüya, yok uydurma, yok şair diye saçmaladılar da nihayet "Önceki peygamberler gibi, o da bize bir mucize getirsin." dediler

             Sanki inanacaklarmış gibi önceki peygamberlerin mucizelerini istediler ki, bu gün de üzerinde kısa bir inceleme yapıldığı zaman inkârcıların ileri sürdükleri iddiaların bunlardan ibaret olduğu görülecektir

             "Biz onları yemek yemez birer cesed kılmadık." yani cansız heykellerden ibaret değillerdi

             Zikriniz bunda, yani muhtaç olduğunuz öğüt ve dillere destan olacak şan ve şerefiniz bundadır

             Meâl-i Şerifi

             11- Biz halkı zalim olan nice memleketleri kırıp geçirdik ve onlardan sonra başka milletler var ettik



             12- Onlar azabımızın şiddetini hissettikleri zaman oradan kaçmaya koyuluyorlardı

             13- "Koşup kaçmayın; size nimet verilen yere, yurtlarınıza dönün ki, sorguya çekileceksiniz" dedik

             14- Onlar da: "Vay bizlere! Biz gerçekten zalimler idik" dediler

             15- Biz, onları biçilmiş bir ekin ve bir yığın kül haline getirinceye kadar hep sözleri bu feryad olmuştur

             16- Biz gök ile yeri ve aralarındaki şeyleri, boş bir eğlence için yaratmadık

             17- Eğer bir eğlence edinmek isteseydik, elbette onu katımızdan edinirdik

             Yapacak olsaydık öyle yapardık

             18- Hayır, biz hakkı batılın başına çarparız da onun beynini parçalar

             Bir de bakarsın (batıl) o anda yok olup gitmiştir

             Allah'a yakıştırdığınız vasıflardan ötürü size yazıklar olsun

             19- Göklerde ve yerde olan bütün varlıklar O'nundur

             Katında olanlar O'na kulluk etmekten ne çekinirler, ne de yorulurlar

             20- Gece gündüz (hep Allah'ı) tesbih ederler, usanmazlar

             21- Yoksa (Mekke müşrikleri) birtakım ilâhlar edindiler de yerden ölüleri onlar mı diriltecekler?  22- Eğer yer ile gökte Allah'tan başka ilâhlar olsaydı, bunların ikisi de muhakkak fesada uğrar yok olurdu

             O halde Arş'ın Rabbi olan Allah, onların vasfetmekte oldukları şeylerden (bütün noksanlıklardan) beridir, münezzehtir

             23- O, yaptığından sorumlu olmaz, onlar ise sorumlu tutulacaklardır

             24- Yoksa O'ndan başka ilâhlar mı edindiler? De ki: "Kesin delilinizi getirin

             İşte benimle beraber olanların kitabı ve benden öncekilerin kitabı." Hayır, onların çoğu gerçeği bilmezler de onun için yüz çevirirler

             25- Senden önce hiçbir peygamber göndermedik ki, ona şöyle vahyetmiş olmayalım: "Gerçek şu ki benden başka ilâh yoktur

             Onun için bana ibadet edin."  26- Böyle iken dediler ki: "Rahmân çocuk edindi." Allah bundan münezzehtir

             Doğrusu melekler (Allah'ın çocukları değil.) ikram olunmuş kullardır

             27- Onlar Allah'ın sözünün önüne geçmezler, hep O'nun emriyle hareket ederler

             28- Allah, onların önlerindekini de, arkalarındakini de (yaptıklarını ve yapacaklarını) bilir

             Onlar, Allah'ın hoşnud olduğu kimseden başkasına şefaat etmezler

             Hepsi de O'nun korkusundan titrerler

             29- İçlerinden kim: "Ben, O'ndan başka bir ilâhım" derse, biz ona cehennemi ceza olarak veririz

             Zalimleri biz böyle cezalandırırız</anlam>
         <adet>3</adet>
    </dua>
	
</dualar>